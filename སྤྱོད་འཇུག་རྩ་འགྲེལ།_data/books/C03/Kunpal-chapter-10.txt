\c 10
\b
\s སྤྱོད་འཇུག་ལེའུ་བཅུ་བ།
\v 856 བཞི་པ་དེ་ལྟར་སྤེལ་བའི་འབྲས་བུ་གཞན་དོན་དུ་བསྔོ་བའི་ལེའུ་ལ། བསྔོ་བ་བསྡུས་ཏེ་བསྟན་པ་དང༌། རྒྱས་པར་བཤད་པ་གཉིས་ལས། དང་པོ་ནི། དེ་ལ་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་འགྲོ་དོན་རྒྱ་ཆེ་ཆུང་སོགས་སུ་སྣང་བ་ནི་སྔོན་གྱི་ཐུགས་བསྐྱེད་དང་སྨོན་ལམ་གྱི་དབང་གིས་ཡིན་ལ། དེ་ཡང་ཚོགས་གཉིས་ཡིད་བཞིན་གྱི་ནོར་བུ་ལ། །སྨོན་ལམ་གྱིས་བྱི་དོར་མ་བྱས་ན། །དགོས་འདོད་ཀྱི་འབྲས་བུ་མི་འབྱུང་བས། །མཇུག་བསྔོ་བ་འདི་ལ་ནན་ཏན་མཛོད། །ཅེས་པ་ལྟར་བསྔོ་བ་དང་སྨོན་ལམ་འདི་གནད་ཆེ་ལ། 
\b
\qc དེ་གཉིས་ཀྱི་ཁྱད་པར་རང་ལུགས་སུ་དགེ་བ་སྒྲུབ་ནས་དེ་སེམས་ཅན་གྱི་དོན་དུ་རྫོགས་བྱང་དུ་བསྔོ་བ་དང༌། དགེ་རྩ་བསགས་པ་དང་མ་འབྲེལ་བར་སེམས་ཅན་ཐམས་ཅད་རྫོགས་བྱང་ཐོབ་པར་ཤོག་ཅིག་བསམ་པ་ལྟ་བུ་སྨོན་ལམ་ཡིན་ལ། དེ་ལྟར་ངེས་པར་བྱས་ཏེ་དགེ་རྩ་གཞན་དོན་དུ་མ་བསྔོས་པའི་སྐྱོན། 
\b
\qc ཇི་སྐད་དུ། མ་བསྔོས་པ་དང་ལོག་པར་བསྔོས། །གཞན་ལ་བསྒྲགས་དང་འགྱོད་པ་བསྐྱེད། །དགེ་བ་མཛད་པའི་རྒྱུ་བཞི་ཡིན། །ཞེས་པ་དང༌། བསྔོས་པའི་ཡོན་ཏན། བསྔོ་བ་མི་ཟད་ལམ་ཡིན་ཕྱིར། །སྤེལ་དང་བསྒྱུར་བའི་ཆོས་ཅན་ཡིན། །ཅེས་པ་ལྟར། དགེ་རྩ་མ་བསྔོས་ན་ཞེ་སྡང་སོགས་དགེ་བ་འཛད་པའི་རྒྱུ་མང་པོ་ཡོད་པས་འཛད་པར་འགྱུར་ལ། བྱང་ཆུབ་ཏུ་བསྔོས་ན་གང་བྱས་པ་དཔེར་ན་ཆུ་ཡི་ཐིགས་པ་རྒྱ་མཚོར་ལྷུང་བ་རྣམས་རྒྱ་མཚོ་དེ་གནས་ཀྱི་བར་དུ་མི་ཟད་པ་བཞིན་ཏུ། 
\b
\qc བྱང་ཆུབ་ཏུ་ཡོངས་སུ་བསྔོ་བའི་དགེ་བ་ཡང་དེ་མ་ཐོབ་ཀྱི་བར་དུ་མི་ཟད་ཅིང་འཕེལ་བའི་སྒོ་ནས་བྱང་ཆུབ་ལ་སྦྱོར་བར་བྱེད་པ་སྟེ། བློ་གྲོས་མི་ཟད་པའི་མདོ་ལས། །ཇི་ལྟར་ཆུ་ཐིག་རྒྱ་མཚོ་ཆེ་ནང་ལྟུང༌། །རྒྱ་མཚོ་མ་ཟད་བར་དུ་དེ་མི་ཟད། །དེ་བཞིན་བྱང་ཆུབ་ཡོངས་བསྔོས་དགེ་བ་ཡང༌། །བྱང་ཆུབ་མ་ཐོབ་བར་དུ་དེ་མི་ཟད། །ཅེས་གསུངས་པས་སོ། །
\b
\qc དགེ་བའི་རྩ་བ་གང་བྱས་པ་དེ་ཉིད་ནམ་མཁའ་དང་མཉམ་པའི་སེམས་ཅན་གྱི་གྲངས་དང་མཉམ་པར་འཕེལ་བ་དང༌། བྱང་ཆུབ་ཆེན་པོ་སངས་རྒྱས་འཐོབ་པའི་རྒྱུ་ཉིད་དུ་བསྒྱུར་བར་བྱེད་དེ། དཔེར་ན་གསེར་བཟང་པོ་གསེར་མགར་མཁས་པས་རྒྱན་སོགས་དངོས་པོའི་ཁྱད་པར། ངན་པ་དང༌། འབྲིང་དང༌། བཟང་པོ་སངས་རྒྱས་ཀྱི་སྐུ་དང་དབུ་རྒྱན་དུ་བསྒྱུར་བར་བྱེད་པ་ལྟ་བུ་ཡིན་ནོ། །
\b
\qc བསྔོ་བ་དེ་ལ་ཡང་འཁོར་གསུམ་མི་རྟོག་པའི་ཤེས་རབ་ཀྱིས་ཟིན་པ་ནི་བསྔོ་བ་དུག་མེད་དང༌། མ་ཟིན་ན་བསྔོ་བ་དུག་ཅན་ཡིན་ལ། བསྔོ་བ་དུག་མེད་ཉིད་ལའང་དགེ་རྩ་དེ་བསྔོས་ནས་སྟོང་ཉིད་ཀྱིས་རྒྱས་འདེབས་བྱེད་པ་ནི་ཆད་ལྟ་ཡིན་པས་འཁོར་གསུམ་མི་རྟོག་པའི་བསྔོ་བ་མིན་པར་ཀུན་མཁྱེན་ཆོས་རྗེས་གསུངས་ལ། དེས་ན་འདི་ལྟར་བསྔོ་བ་པོ་རང་དང༌། བསྔོ་རྒྱུའི་དགེ་བ་དང༌། བསྔོ་བའི་ཡུལ་གསུམ་པོ་སྣང་ལ་རང་བཞིན་མེད་པའི་འཁོར་གསུམ་དམིགས་པ་མེད་པའི་ཚུལ་གྱིས་བསྔོ་དགོས་ལ། 
\b
\qc འཁོར་གསུམ་དམིགས་མེད་ཀྱི་བསྔོ་བ་དེ་ལྟ་བུ་མི་ཤེས་ཤིང་མ་འོངས་ན། སངས་རྒྱས་བཅོམ་ལྡན་འདས་རྣམས་དང་འཇམ་པའི་དབྱངས་དང་ཀུན་ཏུ་བཟང་པོ་ལ་སོགས་པས་ཇི་ལྟར་བསྔོ་བར་མཛད་པ་དེ་བཞིན་དུ་བདག་གིས་ཀྱང་དགེ་བའི་རྩ་བ་འདི་དག་ཡོངས་སུ་བསྔོ་བར་བགྱི་ཞིང་བསྔོའོ་སྙམ་ནས་ལྟུང་བཤགས་དང་བཟང་སྤྱོད་ལྟ་བུའམ། དུས་གསུམ་གཤེགས་པའི་རྒྱལ་བ་སོགས་དང༌། 
\b
\qc འཇམ་དཔལ་དཔའ་བོ་ལ་སོགས་པ་བརྗོད་ན་དེས་བསྔོ་བར་དུག་མེད་འཁོར་གསུམ་དམིགས་མེད་ཀྱི་བསྔོ་བ་རྗེས་མཐུན་པ་ཙམ་ཡོང་བར་མཁས་པ་རྣམས་གསུངས་པས་ན་འདི་ཤིན་ཏུ་གལ་ཆེ་བའི་གནད་ཡིན་ནོ། །དེ་ལ་བསྔོ་བ་དང་སྨོན་ལམ་རང་གིས་བྱས་ཤིང་བཏབ་ནས་གཞན་གང་ཟག་དམ་པ་བདེན་པ་མཐོང་བ་དང་ཚུལ་ཁྲིམས་ཤིན་ཏུ་རྣམ་པར་དག་པ་དག་གིས་དེ་ལ་མཐུན་འགྱུར་མཛད་དགོས་ལ། བསྔོ་བ་དང་སྨོན་ལམ་དེའང་རང་རང་གིས་མ་བྱས་ན་གཞན་དག་གིས་བྱས་པས་མི་ཡོང་བར་གསུངས། 
\b
\qc བསྔོ་རྒྱུའི་དགེ་རྩ་ཡང་རང་གི་སེམས་ཀྱིས་ཐོང་ནས་བསྔོ་དགོས་ཏེ། སྔོན་ཡངས་པ་ཅན་པ་རྣམས་སུམ་ཅུ་རྩ་གསུམ་པའི་ལྷའི་དཔེར་འོས་པའི་བདེ་སྐྱིད་ལོངས་སྤྱོད་དང་ལྡན་པ་རྣམས་ཀྱིས་སངས་རྒྱས་བཅོམ་ལྡན་འདས་འཁོར་དང་བཅས་པ་སང་གདུགས་ཚོད་ལ་སྤྱན་དྲངས་པའི་ཚེ་དེའི་རྗེས་སུ་ཡངས་པ་ཅན་པ་དེ་དག་གི་ཕ་མ་རྣམས་སེར་སྣའི་དབང་གིས་ཡི་དྭགས་སུ་སྐྱེས་པ་རྣམས་འོང་ནས་སང་ཁྱེད་རྣམས་ཀྱིས་ཡོན་བསྔོ་བདག་ཅག་གི་དོན་དུ་མཛོད་ཅིག་ཅེས་ཞུས་པའི་ཚེ་བཅོམ་ལྡན་འདས་ཀྱིས་ཅིའི་ཕྱིར་ཁྱེད་ཅག་གི་དོན་དུ་ཡོན་བསྔོ་མཛད་གསུངས་པ་ན་དེ་དག་གིས་བདག་ཅག་ཡངས་པ་ཅན་པ་འདི་དག་གི་ཕ་མ་རྣམས་ཡིན་ནོ་ཞུས་པས་འོ་ན་སང་ཡངས་པ་ཅན་ཉིད་དུ་ཤོག་དང་ཡོན་བསྔོའོ་གསུངས། 
\b
\qc ཡི་དྭགས་དེ་རྣམས་ཀྱིས་ངོ་ཚ་བས་འོང་མི་ཕོད་དོ་ཞུས་ཚེ། ཁྱེད་ཅག་ལས་ངན་བསགས་ཚེ་ངོ་མི་ཚ་ན་ད་ལུས་ངན་བླངས་པས་ངོ་ཅི་ཞིག་ཚ། འོང་ན་ཡོན་བསྔོ་ལ་མ་འོངས་ན་ནི་མི་བསྔོ་ཞེས་གསུངས་པས་དེར་འོང་བར་ཞུས་པ་བཞིན་དེར་འོང་བ་ན་ཡངས་པ་ཅན་པ་རྣམས་ཤིན་ཏུ་འཇིགས་ཤིང་སྐྲག་པ་ན་དེ་བཞིན་གཤེགས་པས་དེ་དག་ལ་འདི་དག་ཁྱེད་ཅག་གི་ཕ་མ་སེར་སྣས་ཡི་དྭགས་སུ་སྐྱེས་པ་རྣམས་ཡིན་པས་ཡོན་བསྔོ་ཞུ་རུ་འོང་བས་ཁྱེད་ཅག་གི་ཡོན་འདི་རྣམས་ལ་བསྔོའམ་གསུངས་པ་ན་དེ་དག་གིས་ཀྱང་བསྔོའོ། །ཤིན་ཏུ་བསྔོའོ་ཞེས་པ་ལྟར་བསྔོ་རྒྱུའི་དགེ་རྩ་སེམས་ཀྱིས་ཐོང་ནས་བསྔོ་དགོས་སོ། །
\b
\qc དེ་ལྟ་ནའང་ཁྱད་པར་གསང་སྔགས་ཀྱི་དམ་ཚིག་ཉམས་པ་རྣམས་ཀྱིས་སྨོན་ལམ་དང་བསྲུང་བ་གང་བྱས་པ་ཐམས་ཅད་ཕྱིན་ཅི་ལོག་ཏུ་འགྲོ་སྟེ། དཔེར་ན་ཚེ་རིང་བར་ཤོག་ཅིག་ཅེས་བརྗོད་ན་ཚེ་ཐུང་བར་འགྱུར་བ་ལ་སོགས་པ་ལྟ་བུ་ཡིན་པས་བསྲུང་བ་ཐམས་ཅད་མཐུ་དང་དམོད་པར་འགྱུར་བར་གསུངས་པས་ན་དེས་རང་དོན་དུའང་སྨོན་ལམ་བཏབ་པ་སོགས་ཀྱང་ཇི་ཡིན་མི་ཤེས་གསུངས། 
\b
\qc དེ་ལ་བསྔོ་བའི་དཔང་པོ་མདུན་གྱི་ནམ་མཁའ་ཕྱོགས་བཅུ་དུས་གསུམ་གྱི་སངས་རྒྱས་བཅོམ་ལྡན་འདས་སྲས་བྱང་ཆུབ་སེམས་དཔའི་ཚོགས་དང་བཅས་པ་མངོན་སུམ་བཞིན་དུ་སྤྱན་དྲངས་ཏེ་བཞུགས་པར་བསམ་པའམ་ཡང་ན། བྱང་ཆུབ་སྤྱོད་ལ་དད་པའི་སྟོབས་དག་གིས། །རྒྱལ་བ་ཐམས་ཅད་ཡིད་ཀྱིས་མངོན་སུམ་དུ། ཞེས་དང༌། 
\b
\qc རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་དག །དེ་ལྟར་ཆོས་ཀྱི་དབྱིངས་རྣམས་མ་ལུས་པ། །ཐམས་ཅད་རྒྱལ་བ་དག་གིས་གང་བར་མོས། །ཞེས་པ་ལྟར་བསྔོ་བའི་དཔང་པོར་བསམ་ནས། བསྔོ་བ་པོ་སུས་བསྔོ་ན་སྔོན་ཞི་བ་ལྷ་དང་ད་ལྟ་རང་རེ་\bd བདག\bd*་\bd གིས\bd*། ཅི་བསྔོ་ན་ཞི་བ་ལྷས་\bd བྱང\bd*་\bd ཆུབ\bd*་སེམས་དཔའི་\bd སྤྱོད\bd*་\bd པ\bd*་བསམ་པ་བྱང་ཆུབ་མཆོག་ཏུ་སེམས་བསྐྱེད་པ་དང་སྦྱོར་བ་ཕ་རོལ་དུ་ཕྱིན་པ་དྲུག་གི་ཉམས་ལེན་ལ་\bd འཇུག\bd*་\bd པ\bd*་ཡི་\bd ཚུལ\bd*་\bd རྣམ\bd*་\bd པར\bd*་བསམ་ཤིང་\bd བརྩམས\bd*་\bd པ\bd*་\bd ཡི\bd*་\bd དགེ\bd*་\bd བ\bd*། 
\b
\qc ད་ལྟ་རང་རེས་ཡི་གེ་འབྲི་མཆོད་སྦྱིན་སོགས་ཆོས་སྤྱོད་བཅུའི་སྒོ་ནས་བྱང་ཆུབ་སེམས་དཔའི་སྤྱོད་པ་ལ་འཇུག་པ་འདི་ཉིད་ལ་གང་བརྩམ་པའི་དགེ་བ་སྟེ། དེ་ཡང་སྔོན་ཞི་བ་ལྷས་སྤྱོད་འཇུག་འདི་ལ་དུས་གསུམ་དུ་ཞུགས་པའི་དགེ་རྩ་ཐམས་ཅད་འཁོར་གསུམ་དམིགས་མེད་ཀྱིས་བསྔོས་ཟིན་པས་ན་རང་རེའི་དགེ་བ་ཡང་སློབ་དཔོན་གྱིས་བསྔོས་ཟིན་ན་ཡང༌། རང་རེ་རྣམས་ཀྱི་དགེ་བའི་རྩ་བ་རྣམས་ཀྱང་ཞི་བ་ལྷ་ཉིད་ཀྱི་དགེ་བའི་རྩ་བ་དང་ལྷན་གཅིག་ཏུ་བསྲེས་ཏེ་དཔེར་ན་རྒྱ་མཚོ་ཆེན་པོ་ལ་ཆུ་ཐིག་བསྲེས་པ་བཞིན་དུ་བསྔོ་དགོས་གསུངས། 
\b
\qc མདོར་ན་སྤྱོད་འཇུག་ལ་བརྩོན་པའི་དགེ་བ་\bd གང\bd*་ཡིན་པ་འདིས་མཚོན་ཏེ་རང་གཞན་རྣམས་ཀྱིས་དུས་གསུམ་བསག་ཡོད་ཀྱི་དགེ་བ་ཐམས་ཅད་གཅིག་ཏུ་བསྡུས་ཤིང་བསྡུམ་པ་\bd དེས\bd*་ཞེས་དེ་ཡི་མཐུ་ལ་བརྟེན་ནས་གང་གི་ཆེད་དུ་བསྔོ་བ་མ་ནམ་མཁའ་དང་མཉམ་པའི་\bd འགྲོ\bd*་\bd བ\bd*་སེམས་ཅན་ཐམས་ཅད་\bd ཀུན\bd*་གྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་མཆོག་ཉིད་འཐོབ་པའི་ཆེད་དུ་བསམ་པ་བྱང་ཆུབ་མཆོག་ཏུ་སེམས་བསྐྱེད་དེ་སྦྱོར་བ་\bd བྱང\bd*་\bd ཆུབ\bd*་སེམས་དཔའི་\bd སྤྱོད\bd*་པ་སྦྱིན་སོགས་ཕ་རོལ་དུ་ཕྱིན་པ་དྲུག་\bd ལ\bd*་ཡང་དག་པར་\bd འཇུག\bd*་\bd པར\bd*་\bd ཤོག\bd*་ཅིག་ཅེས་སོ། །དེ་ལྟར་རྒྱུ་མེད་ན་འབྲས་བུ་བྱང་ཆུབ་ཆེན་པོ་མི་འབྱུང་བས་ན་འབྲས་བུ་བྱང་ཆུབ་ཆེན་པོ་ཐོབ་པའི་དོན་དུ་བསྔོས་པ་དང་འདིར་དེའི་རྒྱུ་ལ་སྤྱོད་པའི་དོན་དུ་བསྔོས་པ་གཉིས་དོན་འདྲའོ། །
\b
\qc དེས་ན་འགྲོ་བ་སེམས་ཅན་ཐམས་ཅད་ཀྱི་རྒྱུ་བྱང་ཆུབ་སེམས་དཔའི་སྤྱོད་པ་ཐོག་མཐའ་བར་དུ་དགེ་བ་ལ་སྤྱད་ནས་ཕན་ཚུན་ཆགས་སྡང་ལ་སོགས་པས་འཐབ་རྩོད་ལ་སོགས་པ་ཅི་ཡང་མེད་པས་བདེ་བ་དང་ལྡན་པར་ཤོག་ཅིག་ཅེས་སྨོན་ལམ་དང་འབྲེལ་བ་དང༌། ལྡན་ན་ཅི་མ་རུང་ཞེས་འདུན་པ་དང་འབྲེལ་བ་དང༌། ལྡན་པ་ཞིག་བདག་གིས་བྱའོ་ཞེས་དམ་བཅའ་དང་འབྲེལ་བ་དང༌། དེ་ལྟར་བདག་གི་བྱེད་ནུས་པ་ཞིག་བླ་མ་དཀོན་མཆོག་གསུམ་གྱིས་བྱིན་གྱིས་རློབས་ཤིག་ཅེས་གསོལ་འདེབས་དང་འབྲེལ་བ་སྟེ་དེ་ལྟར་ཡིད་ལ་བསམ་སྟེ་ངག་གིས་བརྗོད་པས་མདུན་གྱི་བླ་མ་རྒྱལ་བ་སྲས་བཅས་ཀྱི་གསུངས་ཚངས་པའི་དབྱངས་ཀྱིས་དེ་དེ་བཞིན་དུ་འགྲུབ་པར་གྱུར་ཅིག་ཅེས་མཐུན་འགྱུར་མཛད་པས་སེམས་ཅན་ཐམས་ཅད་བདེ་བ་དང་ལྡན་པར་བསམ་པར་བྱའོ། །
\b
\qc དེ་བཞིན་དུ་སྡུག་བསྔལ་དང་བྲལ་བར་ཤོག་ཅིག་ལ་སོགས་པ་སྨོན་འདུན་དམ་བཅའ་གསོལ་འདེབས་དང་དེ་ལ་མཐུན་འགྱུར་དང་བཅས་པ་འདི་རྣམས་འོག་མའི་དོན་ཐམས་ཅད་ལའང་སྦྱར་བར་བྱ་དགོས་སོ། །དེ་ཡང་མདོ་སྡེ་རྒྱན་ལས། དེ་ཡི་རྩ་བ་སྙིང་རྗེར་འདོད། །སྙིང་རྗེའི་ཆུ་བ་བྱམས་པ་སྟེ། །དེས་དཔེར་ན་ས་འོག་གི་ཤིང་གི་ཆུ་བའམ་རྩ་རྒྱུས་ནས་ཆུའི་རླན་དྲངས་ནས་སྡོང་པོའི་རྩ་བ་ནས་ཞུགས་ཏེ་དེའི་ཡལ་ག་ལོ་འདབ་རྒྱས་པ་ལྟར་སེམས་ཅན་རྣམས་ལ་ཡིད་འོང་གི་བྱམས་པ་སྐྱེས་ན་སྡུག་བསྔལ་དང་བྲལ་འདོད་ཀྱི་སྙིང་རྗེ་སྐྱེ་བས་དེས་ཀུན་རྫོབ་དང་དོན་དམ་པའི་བྱང་ཆུབ་ཀྱི་སེམས་གཉིས་རྒྱས་པར་བྱེད་\bd ཅིང༌\bd*། 
\b
\qc དེ་དང་བྲལ་ན་དཔལ་ས་ར་ཧ་པའི་དོ་ཧ་ལས། སྙིང་རྗེ་དང་བྲལ་སྟོང་པ་ཉིད་ལྟ་བ། །དེ་ཡིས་ལམ་མཆོག་རྙེད་པ་མ་ཡིན་ཏེ། །ཞེས་གསུང། དེས་ན་བསྔོ་བའི་ལེའུ་འདིའི་དོན་ཐམས་ཅད་ལ་བྱམས་དང་སྙིང་རྗེའི་དམིགས་རྣམ་དངོས་སུ་ཚིག་ཟིན་ཡོད་མེད་གང་ཡིན་ཀྱང་གཉིས་ཀ་སྦྱར་ཏེ་བསྒོམ་པ་ནི་འདིའི་གཞུང་ཐམས་ཅད་ལས་གལ་ཆེ་བར་གསུངས། 
\b
\qc དེ་ལྟར་བྱམས་པ་བསྒོམ་པའི་ཕན་ཡོན། སངས་རྒྱས་ཐམས་ཅད་མཆོད་ལས་ཁྱད་པར་དུ་འཕགས་པ་དང༌། བྱམས་ཆོས་ཡོན་ཏན་བརྒྱད་ཐོབ་པའང་སྔོན་རྒྱལ་པོ་བྱམས་པའི་སྟོབས་ཀྱིས་བྱམས་པ་བསྒོམ་པས་གནོད་སྦྱིན་སྤུན་ལྔས་འཛམ་གླིང་གི་སེམས་ཅན་ཐམས་ཅད་ལ་གནོད་མ་ནུས་པར་གསུངས་པ་ལ་སོགས་པ་དང༌། སྙིང་རྗེ་བསྒོམ་པའི་ཕན་ཡོན་སྙིང་རྗེ་བསྒོམ་པས་ལྟ་བ་ཟབ་མོ་རྣམ་པར་དག་པ་རྒྱུད་ལ་སྐྱེ་སྟེ། བླ་མ་དྷརྨ་རཀྵ་ལྟ་བུ་དང༌། 
\b
\qc ལྟ་བ་རྣམ་དག་རྒྱུད་ལ་སྐྱེ་བ་ལ་སོགས་པའི་གེགས་སྡིག་པ་འདག་པ་དང་ཡི་དམ་ལྷའི་ཞལ་མཐོང་བ་འཕགས་པ་ཐོགས་མེད་ལྟ་བུ་དང༌། སྔོན་རྒྱལ་པོ་འོད་ཆེན་པོས་སྙིང་རྗེ་བསྒོམ་པས་འཛམ་གླིང་གི་སེམས་ཅན་གྱི་རྒྱུད་ལ་ཞེ་སྡང་སྐྱེ་བར་མ་གྱུར་པར་གསུངས་པ་དང༌། བཀའ་གདམས་གོང་མ། པུ་ཏོ་བས་ཁྲོམ་ཚོགས་པ་སྟོང་ཕྲག་མང་པོ་ལ་ཆོས་བསྟན་པ་དང༌། དགོན་པ་པས་མི་མེད་དབེན་པའི་རི་ཁྲོད་དུ་བསྒོམ་པ་འབའ་ཞིག་མཛད་པ་དང༌། ཕུ་ཆུང་བས་སྐུ་གསུང་ཐུགས་ཀྱི་རྟེན་གསུམ་རྒྱ་ཆེན་པོ་མང་པོ་བཞེངས་པ་དང༌།
\b
\qc ཁམས་པ་ལུང་པས་གྲོག་སྟོང་སྟེ་ཆུ་མེད་པའི་ལུང་པ་རེར་སོང་ནས་བཤུམ་པ་འབའ་ཞིག་མཛད་པ་རྣམས་རིམ་པར་འབྲོམ་སྟོན་པ་ལ་ཞུས་པ་ན་ཁམས་པ་ལུང་པ་ལ་ཕྱག་ཐལ་མོ་སྦྱར་ཏེ་བསྔགས་བརྗོད་ལྷག་པར་མཛད་པ་ལྟ་བུ་ལ་སོགས་པ་ཡིན་པས་སྙིང་རྗེ་ལས་ལྷ��་པའི་དམ་པའི་ཆོས་མེད། བྱམས་སྙིང་རྗེ་གཉིས་སྤེལ་མར་བསྒོམ་པས་བྱམས་པ་བསྒོམ་པས་གེགས་སེམས་རྒོད་པ་སོགས་དང༌། སྙིང་རྗེ་བསྒོམ་པས་གེགས་���ེམས་སྐྱོ་བར་གྱུར་ནས་སྙིང་རླུང་ལ���ང་བ་ལ་སོགས་པ་གཅིག་གེགས་གཅིག་ག���ས་སེལ་བར་བྱེད་དོ། །
\b
\qc དེ་ལྟར་བྱམས་པ་དང་སྙིང་རྗེ་འདི་བསྒོམ་ན་རབ་འཛམ་བུའི་གླིང་ལ་སོགས་པའི་སེམས་ཅན་ལ་ཉེ་བར་འཚེ་བ་ཐམས་ཅད་བསྲུང་ཐུབ་པ་དང༌། དེ་ལྟ་མིན་ནའང་ཡུལ་ལྗོངས་སོགས་ཕྱོགས་རེ་ཙམ་དང༌། ཐ་ནའང་རང་ཉིད་ཉེར་འཚེ་ལས་ངེས་པར་བསྲུང་ཐུབ་པར་གསུངས།
\b
\v 857 གཉིས་པ་ལ་གཞན་དོན་ཕན་པ་དང་བདེ་བའི་རྒྱུར་བསྔོ་བ། རང་དོན་བྱང་ཆུབ་སྤྱོད་པའི་རྒྱུར་བསྔོ་བ། གཉིས་དོན་བསྟན་པ་དར་རྒྱས་སུ་བསྔོ་བ་དང་གསུམ་ལས། དང་པོ་ལ་དམན་པ་སྡུག་བསྔལ་དང་བྲལ་བར་བསྔོ་བ། མཆོག་གི་དགོངས་པ་རྫོགས་པར་བསྔོ་བ་དང་གཉིས་ལས། དང་པོ་ལ། ཁམས་གསུམ་སྤྱི་ལ་ཁྱབ་པའི་སྡུག་བསྔལ་དང་བྲལ་བར་བསྔོ་བ། ངན་སོང་གསུམ་སོགས་འགྲོ་བ་སོ་སོའི་སྡུག་བསྔལ་བྱེ་བྲག་དང་བྲལ་བར་བསྔོ་བ་དང་གཉིས་ལས། 
\b
\qc དང་པོ་ནི། སྡུག་བསྔལ་གསུམ་ལས། སྡུག་བསྔལ་གྱི་སྡུག་བསྔལ་དང་བྲལ་བར་བསྔོ་བ་\bd ཕྱོགས\bd*་བཅུ་མཐའ་ཡས་པ་\bd རྣམས\bd*་\bd ཀུན\bd*་\bd ན\bd*་སེམས་ཅན་\bd ལུས\bd*་དང་\bd སེམས\bd*་རླུང་མཁྲིས་བད་ཀན་ལ་སོགས་པས་\bd སྡུག\bd*་\bd བསྔལ\bd*་དང་སྙིང་རླུང་ལ་སོགས་ཡིད་མི་བདེ་བའི་\bd ནད\bd*་སྣ་ཚོགས་ཀྱིས་མནར་བར་གྱུར་\bd པ\bd*་\bd ཇི\bd*་\bd སྙེད\bd*་ཡོད་\bd པ\bd*་\bd དེ\bd*་\bd དག\bd*་ཐམས་ཅད་
\b 
\bd བདག\bd*་\bd གི\bd*་སྤྱོད་འཇུག་ལ་ཐོས་བསམ་བསྒོམ་པ་སོགས་བྱས་པའི་\bd བསོད\bd*་\bd ནམས\bd*་དགེ་བའི་སྟོབས་\bd ཀྱིས\bd*་དུས་ད་ལྟ་འདུག་ས་འདི་རུ་སྐད་ཅིག་ཡུད་ཙམ་ཉིད་ལ་སེམས་ཅན་དེ་དག་ཐམས་ཅད་ཀྱི་རྒྱུ་སྡིག་པ་དང་འབྲས་བུ་སྡུག་བསྔལ་དང་བྲལ་བར་གྱུར་ཅིག་སོགས་གོང་བཞིན་བྲལ་འདོད་ཀྱི་སྙིང་རྗེ་དང་ལུས་\bd བདེ\bd*་བ་དང་སེམས་\bd དགའ\bd*་བ་ཕུན་སུམ་ཚོགས་པ་\bd རྒྱ\bd*་\bd མཚོ\bd*་ལྟར་མཐའ་ཡས་པ་\bd ཐོབ\bd*་ཅིང་ལྡན་\bd པར\bd*་\bd ཤོག\bd*་ཅིག་སོགས་གོང་བཞིན་ལྡན་འདོད་ཀྱི་བྱམས་པ་དང༌།
\b
\v 858 དེ་བཞིན་དུ་འགྱུར་བའི་སྡུག་བསྔལ་དང་བྲལ་བར་བསྔོ་བ་བདག་ཉིད་དགེ་བའི་མཐུ་ཡིས་འཇིག་རྟེན་གྱི་ཁམས་ན་གནས་སྐབས་སུ་སྟོབས་འབྱོར་མངའ་ཐང་ཆེ་བས་ལུས་སེམས་བདེ་དགའ་དང་ལྡན་པའི་སེམས་ཅན་\bd དེ\bd*་\bd དག\bd*་ཐམས་ཅད་\bd འཁོར\bd*་\bd བ\bd*་རུ་གནས་པ་\bd ཇི\bd*་\bd སྲིད\bd*་པ་དེ་\bd སྲིད\bd*་\bd དུ\bd*་\bd ནམ\bd*་\bd ཡང\bd*་\bd བདེ\bd*་དགའ་དེ་\bd ལས\bd*་\bd ཉམས\bd*་པར་\bd མ\bd*་\bd གྱུར\bd*་ཅིག་ཅེས་བྱམས་པ་དང་སྙིང་རྗེའང་བསྒོམ་པར་བྱའོ། །
\b
\qc ཟག་བཅས་ཉེར་ལེན་གྱི་ཕུང་པོ་ཡོད་པ་དེ་སྲིད་དུ་ཁྱབ་པ་འདུ་བྱེད་ཀྱི་སྡུག་བསྔལ་དང་མི་འབྲལ་བས་སྡུག་བསྔལ་དེ་དང་བྲལ་བར་བསྔོ་བ་མཁའ་ཁྱབ་ཀྱི་\bd འགྲོ\bd*་\bd བ\bd*་མཐའ་\bd ཡས\bd*་པ་རྣམས་ཟག་བཅས་ཁྱབ་པ་འདུ་བྱེད་ཀྱི་སྡུག་བསྔལ་ཐམས་ཅད་དང་བྲལ་བའི་\bd བྱང\bd*་\bd ཆུབ\bd*་སེམས་\bd དཔའ\bd*་\bd ཡི\bd*་ཟག་པ་མེད་པའི་མི་གནས་པའི་མྱ་ངན་ལས་འདས་པའི་\bd བདེ\bd*་དགའ་རྒྱ་ཆེ་\bd བ\bd*་\bd རྒྱུན\bd*་\bd མི\bd*་\bd འཆད\bd*་པ་\bd ཐོབ\bd*་པར་\bd ཤོག\bd*་ཅིག་ཅེས་བྱམས་དང་སྙིང་རྗེ་གོང་བཞིན་བསྒོམ་པར་བྱའོ། །
\b
\qc དེ་ལྟར་རྒྱུ་མི་དགེ་བ་ལས་འབྲས་བུ་སྡུག་བསྔལ་འབྱུང་བ་ལ་བསམ་ཏེ་རྒྱུ་འབྲས་ལ་ཡིད་ཆེས་ཀྱི་དད་པ་དང༌། འཁོར་བ་མཐོ་དམན་གང་དུ་སྐྱེས་ཀྱང་སྡུག་བསྔལ་ལས་མ་འདས་པའི་ཚུལ་ཤེས་ནས་འཁོར་བར་ཞེན་ལོག་གི་ངེས་འབྱུང་དང༌། སྡུག་བསྔལ་གྱིས་མནར་བའི་སེམས་ཅན་དེ་ཐམས་ཅད་རང་གི་ཕ་མར་མ་གྱུར་པ་གཅིག་ཀྱང་མེད་པར་བསམས་ན་གཞན་ཕན་དོན་གཉེར་གྱི་བློ་འབྱུང་བས་ན་སྐྱེས་བུ་གསུམ་གྱི་ལམ་ཡང་འདིར་ཚང་བ་ཡིན་ནོ། །
\b
\v 859 གཉིས་པ་ངན་སོང་གསུམ་སོགས་འགྲོ་བ་སོ་སོའི་སྡུག་བསྔལ་བྱེ་བྲག་དང་བྲལ་བར་བསྔོ་བ་ལས། དམྱལ་བའི་སྡུག་བསྔལ་བྲལ་བར་བསྔོ་བ་ཕྱོགས་བཅུའི་\bd འཇིག\bd*་\bd རྟེན\bd*་གྱི་\bd ཁམས\bd*་མ་ལུས་པ་\bd ན\bd*་རྒྱུ་ཞེ་སྡང་ལ་སོགས་པའི་ལས་ངན་སྒྲུབ་པ་དང༌། དེའི་འབྲས་བུ་ཚ་གྲང་དང་གཅོད་འདྲལ་ལ་སོགས་པའི་སྡུག་བསྔལ་དཔག་མེད་མྱོང་བའི་\bd དམྱལ\bd*་\bd བ\bd*་\bd དག\bd*་ནི་རིས་མི་འདྲ་བ་\bd གང\bd*་\bd དག\bd*་\bd ཇི\bd*་\bd སྙེད\bd*་\bd ཡོད\bd*་\bd པ\bd*་\bd རྣམས\bd*་
\b
\qc བདག་གི་དགེ་བའི་སྟོབས་ཀྱིས་གནས་\bd དེ\bd*་\bd དག\bd*་\bd ཏུ\bd*་\bd ནི\bd*་དམྱལ་བའི་\bd ལུས\bd*་\bd ཅན\bd*་སེམས་ཅན་མཐའ་ཡས་པ་\bd རྣམས\bd*་ཚོར་བ་སྡུག་བསྔལ་གྱི་སྒྲ་ཙམ་ཡང་མེད་པའི་ནུབ་ཕྱོགས་\bd བདེ\bd*་བ་\bd ཅན\bd*་གྱི་ཞིང་ཁམས་ལྟར་ཕྱི་སྣོད་ཀྱི་འཇིག་རྟེན་ཐམས་ཅད་རྣམ་པར་དག་པ་རིན་པོ་ཆེའི་རང་བཞིན་བདེ་འཇམ་ཡངས་པ་ཕུན་སུམ་ཚོགས་པར་ནང་བཅུད་ཀྱི་འཇིག་རྟེན་ཐམས་ཅད་རྣམ་པར་དག་པ་གཤིན་རྗེ་ཆོས་ཀྱི་རྒྱལ་པོ་སངས་རྒྱས་འོད་དཔག་མེད་པ་དང༌། 
\b
\qc གཤིན་རྗེའི་ལས་མཁན་རྣམས་སྤྱན་རས་གཟིགས་དང་མཐུ་ཆེན་ཐོབ་ལ་སོགས་པའི་ཉེ་སྲས་བརྒྱད་དང་དམྱལ་བའི་སེམས་ཅན་ཀུན་ཀྱང་མཚན་དཔེའི་བརྒྱན་པའི་རྒྱལ་སྲས་བྱང་ཆུབ་སེམས་དཔའ་ཐེག་པ་ཆེན་པོའི་ཆོས་ལ་ལོངས་སྤྱོད་ཅིང་ཅི་འདོད་འབད་མེད་དུ་འབྱུང་བ་ལ་སོགས་པའི་\bd བདེ\bd*་བས་ཏེ་ཕུན་སུམ་ཚོགས་པའི་བདེ་བ་ཆེན་པོས་\bd དགའ\bd*་\bd བ\bd*་རྒྱ་ཆེན་པོ་དང་ལྡན་པར་\bd ཤོག\bd*་ཅེས་དང༌། 
\b
\qc རྒྱུ་ཞེ་སྡང་ལ་སོགས་པའི་ལས་ངན་སྒྲུབ་པ་པོ་རྣམས་ཀྱིས་ཀྱང་ལས་ངན་དེ་སྤངས་ནས་བདེ་བ་ཅན་དུ་སྐྱེ་བའི་རྒྱུ་སངས་རྒྱས་འོད་དཔག་མེད་ཡིད་ལ་བྱེད་ཅིང་མཚན་བརྗོད་པ་ལ་སོགས་པ་ཡང་དག་པར་སྒྲུབ་པར་ཤོག་ཅིག་ཅེས་\bd སྡུག\bd*་\bd བསྔལ\bd*་རྒྱུ་འབྲས་དང་བྲལ་འདོད་ཀྱི་སྙིང་རྗེ་དང་བདེ་བ་རྒྱུ་འབྲས་དང་ལྡན་འདོད་ཀྱི་བྱམས་པ་བསྒོམ་པར་བྱའོ། །
\b
\qc མདོར་ན་དམྱལ་བ་ཚ་གྲང་ལ་སོགས་པའི་སྡུག་བསྔལ་རང་ཐོག་ཏུ་བླངས་ནས་བསྒོམ་སྟེ་རང་གིས་དེར་སྐྱེ་བའི་ལས་ངན་བསགས་པ་ལ་བཤགས་སྡོམ་དང༌། དེར་སྐྱེས་པ་ཐམས་ཅད་རང་རང་གི་ཕ་མར་ཤེས་པས་སྙིང་རྗེ་བསྒོམ་ཞིང་རྒྱལ་བ་སྲས་བཅས་ར་མདའ་བསྐུལ་ཞིང་གསོལ་བ་འདེབས་པ་དང༌། དམྱལ་བར་སྐྱེ་བའི་རྒྱུ་བསྒྲུབ་པ་རྣམས་ལའང་བྱམས་དང་སྙིང་རྗེ་གོང་དུ་བསྟན་པ་ལྟར་བསྒོམ་ཞིང་སྨོན་ལམ་སོགས་བརྗོད་པར་བྱའོ། །གྲང་དམྱལ་དུ་སྐྱེ་བའི་རྒྱུ་ཆོས་ཀྱི་གདོངས་དར་སོགས་བླང་བ་དང༌། 
\b
\qc ཕ་མ་སོགས་གཞན་གྱི་གོས་བཤུས་པ་ལ་སོགས་པའི་འབྲས་བུ་གྲང་དམྱལ་རྣམས་ནི་གཞི་དང་ཁོར་ཡུག་ཐམས་ཅད་གངས་རི་དང་ཆབ་རོམ་གྱི་ཁྲོད་ཕྱོགས་ཐམས་ཅད་ཀྱི་བུ་ཡུག་ཁ་འཐབ་པའི་བར་དུ་ཉི་ཟླ་ལ་སོགས་པའི་སྣང་བ་དང་བྲལ་བའི་མུན་ནག་ཆེན་པོའི་ནང་དུ་ལུས་ཤིན་ཏུ་གཞོན་ཤ་ཅན་རེག་ཏུ་མི་བཟོད་པ་གོས་མེད་གཅེར་བུ་གོང་མ་ལས་འོག་མ་སྡུག་བསྔལ་ཤིན་ཏུ་ཆེ་བ་ཤིན་ཏུ་གྲང་བས་ལུས་ལ་ཆུ་བུར་བྱུང་བ་ཆུ་བུར་ཅན་དང༌། 
\b
\qc དེ་རྡོལ་ནས་རྨར་སོང་བ་ཆུ་བུར་རྡོལ་བ་ཅན་དང༌། སྨྲཻ་སྔགས་འདོན་པས་ཨ་ཆུ་ཆུ་ཟེར་བ་དང༌། སྐད་ཀྱི་གདང་ཆགས་པས་ཤུགས་རིང་གི་ཀྱི་ཧུད་འདོན་པ་དང༌། སོ་འཚིར་བས་སོ་འཐམ་པ་དང། ཕྱིའི་ལྤགས་པ་སྔོན་པོར་སོང་སྟེ་བཞི་ཚལ་དུ་གས་པ་ཨུཏྤལ་ལྟར་གས་པ་དང༌། ཤའུ་སྔོ་དམར་ཕྱིར་ཐོན་ཏེ་བརྒྱད་ཚལ་སོགས་སུ་གས་པ་པདྨ་ལྟར་གས་པ་དང༌། 
\b
\qc དེ་ཡང་དམར་ནག་ཏུ་གྱུར་ཏེ་བརྒྱའམ་སྟོང་ལ་སོགས་པར་གས་པ་པདྨ་ལྟར་ཆེར་གས་པའི་རྨ་ནང་དུ་སྲིན་བུ་ལྕགས་ཀྱི་མཆུ་ཅན་མང་པོ་ཞུགས་ནས་ཟ་བ་ལ་སོགས་པའི་སྡུག་བསྔལ་མི་བཟད་པར་མྱང་བའོ། །ཚེ་ཚད་ཀྱི་ཁྱད་པར་ཡུལ་མ་གྷ་དྷཱའི་བྲེ་ཏིལ་གྱིས་གང་བ་བརྒྱད་བཅུ་ཐམ་པས་གང་བའི་བང་བ་ནས་ལོ་བརྒྱ་བརྒྱ་ན་ཏིལ་རེ་རེ་ཕྱུང་བས་ཟད་པར་གྱུར་པ་ན་ནི་ཆུ་བུར་ཅན་གྱི་ཚེ་ཚད་ཡིན་ལ།
\b
\v 860 ཆུ་བུར་རྡོལ་བ་སོགས་ཕྱི་མ་ཕྱི་མ་རྣམས་ནི་སྔ་མ་སྔ་མ་ལས་ཉི་ཤུ་འགྱུར་གྱིས་རིང་བ་སྟེ་དེ་ལྟ་བུའི་\bd གྲང\bd*་\bd བས\bd*་ཤིན་ཏུ་\bd ཉམ\bd*་\bd ཐག\bd*་ཅིང་སྡུག་བསྔལ་བའི་སེམས་ཅན་དམྱལ་བ་པ་རྣམས་ལ་སྡུག་བསྔལ་དང་བྲལ་འདོད་ཀྱི་སྙིང་རྗེ་དང་བདག་གི་དགེ་བའི་སྟོབས་ཀྱིས་ཡིད་དུ་འོང་བའི་མེ་དང་ཉི་མ་ལ་སོགས་པའི་འོད་ཟེར་གྱིས་ཆ་རོམ་དང་གངས་རི་སོགས་ལྷག་མེད་དུ་ཞུ་ཞིང་ལྷ་ཡུལ་ལྟ་བུར་གྱུར་ཏེ་
\b
\qc དྲོ་འཇམ་ཡངས་པའི་བདེ་བ་ཆེན་པོ་\bd ཐོབ\bd*་པར་\bd ཤོག\bd*་ཅིག །རྒྱུ་ཞེ་སྡང་ལ་སོགས་པའི་འབྲས་བུ་ཚ་དམྱལ་རྣམས་ནི་གཞི་དང་ཁོར་ཡུག་ཐམས་ཅད་ལྕགས་བསྲེག་གི་རང་བཞིན་ལ་མེ་ལྕེ་ལྷབ་ལྷབ་ཏུ་འབར་ཞིང་མེ་སྟག་གི་ཚྭ་ཚྭ་ཐོ་རོ་རོ་འཕྲོ་བའི་མེ་བསྐལ་པ་འཇིག་པའི་མེ་བས་ཡང་སོས་ཀྱི་མེ་ཚ་ཞིང་དེ་བས་ཀྱང་འོག་མ་འོག་མ་རྣམས་བདུན་འགྱུར་རམ་བཞི་འགྱུར་དུ་ཡང་ཚ་བའི་དབུས་ན། ལུས་ཀྱི་ཁྱད་པར། 
\b
\qc དྲན་ཉེར་ལས། མཚམས་མེད་ལྔ་བྱས་པའི་ལུས་ལ་དཔག་ཚད་ལྔ་ཡོད་པ་དང༌། མྱང་འདས་ཆེན་པོར། མཚམས་མེད་བརྒྱད་བྱས་པའི་ལུས་ལ་དཔག་ཚད་བརྒྱད་ཁྲི་ཡོད་པ་དང༌། དཀོན་མཆོག་ཏ་ལར། ཐེག་ཆེན་ལ་བསྐུར་བ་བཏབ་པའི་ལྕེ་ལའང་དཔག་ཚད་གསུམ་ཡོད་པ་ལ་སོགས་པའི་གཞོན་ཤ་ཅན་རེག་ཏུ་མི་བཟོད་པ་ཡང་སོས་པ་རྣམས་ནི་མཚོན་རྣོན་ལག་ཏུ་བྱུང་སྟེ་ཕན་ཚུན་བསྣུན་པས་བརྒྱལ་ཞིང་འགྱེལ་བ་ན་ནམ་མཁའ་ནས་ཁྱེད་རྣམས་ཡང་སོས་པར་གྱུར་ཅིག་ཅེས་པའི་སྒྲ་བྱུང་བའམ། རླུང་གྲང་མོ་ལངས་པས་སླར་ཡང་སོས་ཏེ་སྔ་མ་ལྟར་སྡུག་བསྔལ་མི་བཟད་པ་མྱོང་བ་དང༌། 
\b
\qc ཐིག་ནག་པ་རྣམས་ནི་ལུས་ལ་དམྱལ་སྲུང་རྣམས་ཀྱིས་ཐིག་ནག་པོ་བརྒྱད་དང་བཅུ་དྲུག་ལ་སོགས་པ་བཏབ་ནས་སོག་ལེ་མེ་འབར་བས་གཤོགས་པས་སྡུག་བསྔལ་བ་དང༌། བསྡུས་འཇོམས་པ་རྣམས་ནི་ལྕགས་ཀྱི་རི་ཆེན་པོ་ར་དང་ལུག་ལ་སོགས་པའི་གདོང་བ་ཅན་གྱི་བར་རམ་ལྕགས་ཀྱི་གཏུན་ཁུང་དུ་བསྡུས་ཤིང་འཇོམས་པ་ལ་སོགས་པའི་སྡུག་བསྔལ་བ་དང༌། ངུ་འབོད་ནི་ལྕགས་ཀྱི་ཁང་བ་མེ་འབར་བ་སྒོ་མེད་པར་བསྲེག་པས་སྡུག་བསྔལ་དང༌། 
\b
\qc ངུ་འབོད་ཆེན་པོ་ལྕགས་ཀྱི་ཁང་པ་མེ་འབར་བ་སྒོ་མེད་པ་གཉིས་རིམ་དུ་བསྲེག་པས་སྡུག་བསྔལ་བ་དང༌། ཚ་བ་ནི་ལྕགས་ཀྱི་གསལ་ཤིང་མེ་འབར་བས་གཤང་ལམ་ནས་སྤྱི་བོའི་བར་ཕུག་སྟེ་ཁ་སྣ་སོགས་དང་བ་སྤུའི་ཁུང་བུ་ཐམས་ཅད་ནས་མེ་འབར་བ་ལ་སོགས་པའི་སྡུག་བསྔལ་བ་དང༌། རབ་ཏུ་ཚ་བ་ནི་ལྕགས་ཀྱི་གསལ་ཤིང་མེ་རབ་ཏུ་འབར་བ་རྩེ་གསུམ་པས་གཤང་ལམ་དང་རྐང་མཐིལ་ནས་སྤྱི་བོ་དང་ཕྲག་པ་གཉིས་སུ་ཕུག་སྟེ་དབང་པོའི་སྒོ་སོགས་ནས་མེ་འབར་བ་དང༌། 
\b
\qc ལྕགས་ལེབ་མེ་འབར་བས་ལུས་ལ་ཀུན་ནས་དཀྲིས་པར་བྱེད་པ་ལ་སོགས་པའི་སྡུག་བསྔལ་བ་དང༌། མནར་མེད་པ་ནི་ལྕགས་བསྲེག་གི་སོ་ལ་མེ་རབ་ཏུ་འབར་བས་ལུས་དང་མེ་སོ་སོར་སྣང་དུ་མེད་པ་མེ་ཡི་ཕུང་པོ་འབའ་ཞིག་ཏུ་སྣང་བ་ལ་ཤིན་ཏུ་ཉམ་ཐག་པས་སྐད་འབྱིན་པ་ལས་སེམས་ཅན་དུ་མངོན་པ་ཙམ་ལས་མེད་པ་ལ་སོགས་པའི་སྡུག་བསྔལ་དཔག་ཏུ་མེད་པ་མྱོང་བར་འགྱུར་རོ། །
\b
\qc ཚེ་ཚད་ཀྱང་རྒྱལ་ཆེན་རིགས་བཞི་བས་མི་ལོ་ལྔ་བཅུ་ལ་ཉིན་ཞག་གཅིག་ཏུ་བྱས་པའི་རང་ལོ་ལྔ་བརྒྱ་ཐུབ་པ་ནས་གོང་མ་བཞི་པོ་རིམ་པར་གཉིས་འགྱུར་གྱིས་གཞན་འཕྲུལ་དབང་བྱེད་པས་མི་ལོ་སྟོང་དྲུག་བརྒྱ་ལ་ཞག་གཅིག་ཏུ་བྱས་པའི་རང་ལོ་ཁྲི་དྲུག་སྟོང་ཐུབ་པ་རྣམས་གཞིར་བྱས་ཏེ་ཡང་སོས་པས་རྒྱལ་ཆེན་རིགས་བཞིའི་ཚེ་ཚད་ལ་ཞག་གཅིག་ཏུ་བྱས་པའི་རང་ལོ་ལྔ་བརྒྱ་ཐུབ་པ་ནས། 
\b
\qc ཚ་བས་གཞན་འཕྲུལ་དབང་བྱེད་པའི་ཚེ་ཚད་ལ་ཞག་གཅིག་ཏུ་བྱས་པའི་ལོ་ཆེན་པོ་ཁྲི་དྲུག་སྟོང་ཐུབ་པ་དང༌། རབ་ཏུ་ཚ་བས་བར་བསྐལ་ཕྱེད་དང༌། མནར་མེད་པས་བར་བསྐལ་གཅིག་ཐུབ་པས་དེ་དང་དེའི་བར་དུ་སྡུག་བསྔལ་དྲག་པོ་རྒྱུན་མི་ཆད་པར་མྱོང་བར་འགྱུར་བའི་ཚ་དམྱལ་རྣམས་ལ་\bd བྱང\bd*་\bd ཆུབ\bd*་སེམས་\bd དཔའི\bd*་སྟེ་བྱང་ཆུབ་སེམས་དཔའ་རྣམས་ཀྱི་ཐུགས་བསྐྱེད་དང་
\b
\qc སྨོན་ལམ་གྱི་\bd སྤྲིན\bd*་ཕུང་\bd ཆེན\bd*་པོ་ནམ་མཁར་འཁྲིགས་པ་\bd ལས\bd*་\bd བྱུང\bd*་\bd བའི\bd*་\bd ཆུ\bd*་\bd བོ\bd*་རྒྱ་མཚོ་ཆེན་པོ་ལྟར་ཕུན་སུམ་ཚོགས་པ་\bd མཐའ\bd*་\bd ཡས\bd*་པའི་ཆར་བ་རྣམས་\bd ཀྱིས\bd*་\bd ཚ\bd*་\bd བས\bd*་ཤིན་ཏུ་\bd ཉམ\bd*་\bd ཐག\bd*་ཅིང་སྡུག་བསྔལ་བའི་ཚ་དམྱལ་བ་རྣམས་སྡུག་བསྔལ་ཐམས་ཅད་དང་བྲལ་ཞིང་རྟག་ཏུ་\bd བསིལ\bd*་\bd བར\bd*་ཏེ་བསིལ་ཞིང་འཇམ་པའི་བདེ་སྐྱིད་དང་ལྡན་པར་\bd ཤོག\bd*་ཅིག །
\b
\qc ཉེར་འཁོར་ལྷག་པ་བཅུ་དྲུག་ཅེས། མེ་མ་མུར་གྱི་འོབ་དང༌། རོ་མྱགས་འདམ་དང༌། སྤུ་གྲིའི་ཐང་དང་རལ་གྲི་ལོ་མའི་ནགས་ཚལ། ཤལ་མ་ལཱིའི་ཤིང་སྟེ་འདི་གསུམ་མཚོན་ཆར་འདྲ་བས་གཅིག་ཏུ་བྱས་པ་དང༌།
\b
\v 861 ཐལ་ཚན་གྱི་ཆུ་བོ་དང་བཞི་ཚ་དམྱལ་བརྒྱད་པོ་ཐམས་ཅད་ཀྱི་ཕྱོགས་བཞི་པོ་རེ་རེ་ན་བཞི་བཞི་ཡོད་པས་བཅུ་དྲུག་སྟེ། དམྱལ་མེ་ལས་ཐར་ཏེ་རྒྱང་རིང་པོ་ནས་ནགས་ཚལ་སྔོན་པོ་མཐོང་བས་གྲིབ་མར་བསྙེགས་ཏེ་ཕྱིན་པ་ན་ཁྱི་སྲེ་བོ་སོགས་ཀྱིས་དེད་ཅིང་ཟ་བ་དང་རལ་གྲི་སོ་གཉིས་རྣོན་པོས་ལུས་བཅད་གཏུབ་ཀྱིས་སྡུག་བསྔལ་བར་བྱེད་པའི་\bd རལ\bd*་\bd གྲི\bd*་\bd ལོ\bd*་\bd མའི\bd*་\bd ནགས\bd*་\bd ཚལ\bd*་འཇིགས་སུ་རུང་བ་དེ་\bd ཡང\bd*་ད་ནི་བདག་གི་དགེ་བའི་སྟོབས་ཀྱིས་དམྱལ་བ་\bd དེ\bd*་\bd རྣམས\bd*་\bd ལ\bd*་སུམ་ཅུ་རྩ་གསུམ་པའི་གྲོང་ཁྱེར་བལྟ་ན་སྡུག་གི་ཤར་ན་ཤིང་རྟ་སྣ་ཚོགས་པའི་ཚལ་དང༌། 
\b
\qc ལྷོ་ན་འདྲེས་པའི་ཚལ། ནུབ་ན་དགའ་བའི་ཚལ་ལ་སོགས་པ་ལྷའི་དབང་པོའི་སྐྱེད་མོས་ཚལ་ལྟ་བུའི་\bd དགའ\bd*་\bd ཚལ\bd*་\bd སྡུག\bd*་\bd གུར\bd*་ཏེ་ཡིད་དུ་འོང་བའི་བདེ་སྐྱིད་ཕུན་སུམ་ཚོགས་པ་དང་ལྡན་པར་\bd ཤོག\bd*་ཅིག །
\b
\qc རྒྱུ་གཙོ་བོ་འདོད་ལོག་སྤྱོད་པ་ལ་སོགས་པའི་འབྲས་བུ་\bd ཤལ\bd*་\bd མ\bd*་\bd རི\bd*་\bd ཡི\bd*་ཞེས་པ་རི་ཤར་མ་རི་ལ་ཤིང་ཤལ་མ་ལི་ཞེས་པའི་\bd སྡོང\bd*་\bd པོ\bd*་ལྕགས་ཀྱི་ཚེར་མ་སོར་བཅུ་དྲུག་པའི་དྲུང་དུ། ཁྱི་སྲེ་བོ་ལུས་རི་ཙམ་པ་སྐད་འབྲུག་ལྟར་ཆེ་བ། མཆེ་བ་གངས་རི་ལྟར་གཙིགས་པ། ལྕེ་གློག་དམར་ལྟར་འཁྱུག་པ། རྔ་མ་སོག་ལེ་ལྟར་རྣོ་བས་དེད་ནས་ཚེར་མས་ཕུག་ཅིང་མགོ་ནས་རྐང་པའི་བར་ཟ་བར་བྱེད་པ་དང༌། 
\b
\qc རི་དེའི་རྩེ་མོ་སྔར་དགའ་གདུང་ཆེ་བའི་གྲོགས་དེས་འབོད་པར་མཐོང་ནས་དེར་ཕྱིན་པས་ཁཱ་དང་བྱ་རྒོད་སོགས་ཀྱིས་མིག་འབྲུ་ཞིང་ལྕེ་གཅོད་པ་ལ་སོགས་པའི་སྡུག་བསྔལ་བ་དང༌། རྩེར་ལྕགས་ཀྱི་སྐྱེས་པ་དང་བུད་མེད་སོགས་ཀྱིས་འཁྱུད་ཅིང་བསྡམ་པས་གློ་སྙིང་ཁར་ཐོན་པ་དང༌། མགོ་བོ་ཁར་བཅུག་སྟེ་བསྡད་པས་འགྲམ་ཕུག་གཉིས་ནས་ཀླད་པ་སྐྱ་ཙིར་གྱིས་འོང་ཞིང༌། 
\b
\qc ཡང་རྩ་བ་ནས་འབོད་པ་སོགས་སྔར་ལྟར་སྡུག་བསྔལ་བར་འགྱུར་བ་ལ་བྲལ་འདོད་ཀྱི་སྙིང་རྗེ་དང་སྡོང་པོ་དེ་\bd ཡང\bd*་ཡོངས་འདུ་ས་བརྟོལ་གྱི་ལྗོན་པ་ལས་ཆོས་དང་མཐུན་པའི་དགོས་འདོད་འབྱུང་བའི་\bd དཔག\bd*་\bd བསམ\bd*་གྱི་\bd ཤིང\bd*་\bd ཉིད\bd*་དུ་\bd འཁྲུངས\bd*་ཤིང་ལོངས་སྤྱོད་ཕུན་སུམ་ཚོགས་པའི་གནས་སུ་འགྱུར་\bd བར\bd*་\bd ཤོག\bd*་ཅིག་ཅེས་ལྡན་འདོད་ཀྱི་བྱམས་པ་དང༌། 
\b
\qc དེ་བཞིན་དུ། རྒྱུ་གཙོ་བོ་འདོད་ཆགས་ཀྱི་འབྲས་བུ་ཆུ་ཀླུང་མཐོང་ནས་ཕྱིན་པས་རོ་མྱགས་ཀྱི་འདམ་རྫབ་ཆེན་པོར་ཆུད་བའི་སྡུག་བསྔལ་དང༌། རྒྱུ་གཙོ་བོ་ཞེ་སྡང་གི་འབྲས་བུ་གྲིབ་མ་ནག་ངམ་མེ་བ་མཐོང་ནས་དགའ་སྟེ་ཕྱིན་པས་མེ་མ་མུར་གྱི་འོབ་ཏུ་ཆུད་པའི་སྡུག་བསྔལ་དེ་གཉིས་དང་བྲལ་ཏེ་དྭངས་བསིལ་ཡིད་འོང་སྨན་སྣ་ལྔའི་དྲི་དང་རོ་ནུས་ཕུན་སུམ་ཚོགས་པ་དང་ལྡན་པར་གྱུར་ཅིག 
\b
\qc གཞན་ཡང་ཉི་ཚེ་བའི་དམྱལ་བ་སྒོ་དང་ཀ་བ་ཐབ་དང་ཐག་པ་ལ་སོགས་པའི་རྣམ་པར་སྡུག་བསྔལ་བ་རྣམས་ལའང་དེ་དང་བྲལ་ཞིང་བདེ་བ་དང་ལྡན་པར་ཤོག་ཅིག །
\b
\v 862 ཡིད་དུ་འོང་བའི་བྱ་\bd མཐིང\bd*་\bd རིལ\bd*་དང་ངུར་\bd བ\bd*་\bd དག\bd*་\bd དང\bd*་\bd ངང\bd*་\bd བ\bd*་\bd དང\bd*་\bd བཞད\bd*་ལ་\bd སོགགས\bd*་པའི་བྱ་རིགས་དུང་ལྟར་དཀར་ཞིང་གསེར་ལྟར་སེར་བ་ལ་སོགས་པའི་མཛེས་པའི་སྤུ་སྡུག་ངོམས་ཤིང་ཤིན་ཏུ་\bd སྐད\bd*་\bd སྙན\bd*་པ་འབྱིན་ཅིང་རྩེ་དགས་འཕུར་ལྡིང་གཡོ་ཞིང་ཟློས་གར་སྣ་ཚོགས་པ་བྱེད་\bd པས\bd*་དམྱལ་བའི་གནས་ཐམས་ཅད་\bd མཛེས\bd*་ཤིང་ཡིད་དུ་འོང་བར་\bd གྱུར\bd*་\bd ཅིག\bd*།
\b
\qc མེ་ཏོག་\bd པདྨ\bd*་དང་ཨུཏྤལ་ལ་སོགས་པ་\bd དྲི\bd*་\bd གསུང\bd*་\bd ཆེ\bd*་ཞིང་ཁ་དོག་སྣ་ཚོགས་དང་\bd ལྡན\bd*་པའི་\bd མཚོ\bd*་ཡིད་དུ་འོང་བ་ཡན་ལག་བརྒྱད་དང་ལྡན་པ་\bd དག\bd*་\bd གིས\bd*་\bd དམྱལ\bd*་\bd བའི\bd*་\bd ས\bd*་\bd ཕྱོགས\bd*་\bd དག\bd*་\bd ནི\bd*་\bd ཉམས\bd*་\bd དགར\bd*་ཏེ་ཤིན་ཏུ་ཉམས་དགའ་ཞིང་ཡིད་སྤྲོ་བའི་གནས་ཕུན་སུམ་ཚོགས་པར་\bd ཤོག\bd*་ཅིག །
\b
\v 863 རྒྱུ་ཆོས་སྤངས་དང་མཚམས་མེད་ལ་སོགས་པའི་འབྲས་བུ་དམྱལ་བ་མནར་མེད་པར་ལྕགས་བསྲེག་གི་\bd སོལ\bd*་མེ་རབ་ཏུ་འབར་བའི་\bd ཕུང\bd*་པོར་ཤིན་ཏུ་བསྲེག་པས་མེ་དང་ལུས་སོ་སོར་སྣང་བ་མེད་པར་འོ་དོད་འབོད་ཅིང་མེ་སྒོ་ཅུང་ཟད་ཕྱེ་བར་སྣང་བས་བྲོས་པ་ན་སླར་མེ་རབ་ཏུ་འབར་བའི་སྐམ་པས་བཟུང་ཞིང་ཐོ་བས་མགོར་བསྣུན་ནས་ཁྲོ་ཆུ་མེ་འབར་བ་ཁར་བླུགས་ཏེ་སླར་སོལ་ཕུང་དུ་བསྲེག་པ་ལ་སོགས་པས་དམྱལ་བ་གོང་མ་བདུན་པོའི་སྡུག་བསྔལ་ཚང་བར་མྱོང་བར་འགྱུར་བ་རྣམས་དང་བྲལ་ཏེ་སོལ་ཕུང་\bd དེ\bd*་\bd ཡང\bd*་དགོས་འདོད་ཀུན་འབྱུང་གི་\bd རིན\bd*་\bd ཆེན\bd*་ཏེ་རིན་པོ་ཆེའི་\bd ཕུང\bd*་\bd པོར\bd*་ལོངས་སྤྱོད་པའི་བདེ་བ་དང་ལྡན་པར་\bd གྱུར\bd*་ཅིག །
\b
\qc ཚ་དམྱལ་གྱི་\bd ས\bd*་གཞི་ལྕགས་\bd བསྲེག\bd*་མེ་འབར་བ་རབ་ཏུ་ཚ་བ་ཡང་ཚོན་སྣ་བརྒྱ་རྩ་བརྒྱད་བཀྲ་བའི་\bd ཤེལ\bd*་\bd གྱི\bd*་\bd ས\bd*་གཞི་པཉྩ་ལི་ཀའི་གོས་ལྟར་རེག་བྱ་འཇམ་པ་མནན་ན་ནེམ་པ་བཏེག་ན་འཕར་བ་\bd བལྟར\bd*་ཏེ་མཐོ་དམན་མེད་པ་ལ་ལོངས་སྤྱོད་པའི་དགའ་བདེ་དང་ལྡན་\bd པར\bd*་\bd ཤོག\bd*་ཅིག །
\b
\qc ར་ལུག་རི་དྭགས་སོགས་དང་ཤིག་སེན་བར་ནས་བསད་པ་ལ་སོགས་པས་ར་ལུག་སོགས་ཀྱི་མགོ་ཅན་གྱི་རི་ལ་སོགས་པའི་བར་དུ་བསྡུས་ནས་ངུ་ཅོ་དི་རི་རི་ལུས་ཤ་ཚལ་བ་ཁྲག་ཐིག་བར་བྱས་ཏེ་འཇོམས་པར་བྱེད་པའི་སྡུག་བསྔལ་དང་བྲལ་ཞིང་\bd བསྡུས\bd*་\bd འཇོམ\bd*་\bd གྱི\bd*་རི་བོ་ལ་སོགས་པ་\bd རྣམས\bd*་\bd ཀྱང\bd*་རིན་པོ་ཆེའི་རི་བོ་ལ་རིན་པོ་ཆེའི་གཞལ་ཡས་ཁང་འདོད་སྣམ་ལ་སོགས་པར་མཆོད་ལྷ་རྣམས་ཀྱིས་ཉེར་སྤྱོད་ཀྱི་མཆོད་རྫས་ཐོགས་པས་ཕྱི་ནང་ཀུན་ཏུའང་\bd མཆོད\bd*་\bd པ\bd*་\bd ཡི\bd*་སྤྲིན་ཕུང་འཕྲོ་བའི་\bd གཞལ\bd*་\bd མེད\bd*་\bd ཁང\bd*་དུ་\bd གྱུར\bd*་པའི་དབུས་སུ་སེང་གེའི་ཁྲི་རིན་པོ་ཆེའི་སྟེང་དུ་\bd བདེ\bd*་བར་\bd གཤེགས\bd*་པ་སྟོན་པ་སངས་རྒྱས་བཅོམ་ལྡན་འདས་ཀྱིས་འཁོར་ཚོགས་རྒྱ་མཚོ་ལྟ་བུ་ལ་ཆོས་སྟོན་པར་མཛད་པས་\bd གང\bd*་\bd བར\bd*་གྱུར་ལ་གུས་པས་མཆོད་ཅིང་ཆོས་ཉན་པ་ལ་སོགས་པའི་བདེ་སྐྱིད་དང་ལྡན་པ་ཤོག་ཅིག །
\b
\v 864 རྒྱུ་ཚིག་ངན་དང་སྐུར་འདེབས་དང་དམོད་ཚིག ཚོགས་གྲལ་དུ་བཟའ་བཏུང་གསོལ་ཚེ་ཁ་ཤག་དང་ཚོགས་རྡིལ་གྱིས་འཕེན་པ་ལ་སོགས་པའི་འབྲས་བུར་མེའི་མདགས་མ་ཡི་ཆར་དང་\bd རྡོ\bd*་\bd བསྲེག\bd*་པའི་ཆར་དང་རལ་གྲི་རྣོན་པོ་མེ་འབར་བ་སོགས་\bd མཚོན\bd*་གྱི་\bd ཆར\bd*་འབབ་པས་སྡུག་བསྔལ་\bd བ\bd*་\bd དག\bd*་སྡུག་བསྔལ་དང་བྲལ་ཏེ་དུས་\bd དེང\bd*་ནས་བཟུང་སྟེ་\bd མེ\bd*་\bd ཏོག\bd*་ཡིད་འོང་བ་སྣ་ཚོགས་ཀྱི་\bd ཆར\bd*་\bd ཕབ\bd*་སྟེ་ཆར་དུ་འབབ་པའི་བདེ་སྐྱིད་དང་ལྡན་པར་\bd གྱུར\bd*་ཅིག །
\b
\qc དེའང་དཔེར་ན་ནགས་ཚལ་ཉམས་དགའ་བར་གཙུག་ལག་ཁང་ཡིད་དུ་འོང་བ་ཞིག་ན་དགེ་སློང་ལྔ་བརྒྱ་གནས་པ་ཉིན་ཕྱེད་གུང་ཚིག་སྐབས་སུ་བབས་པ་ན་གཎྜི་བརྡུང་བས་དགེ་སློང་རྣམས་ཆོས་གོས་སྣམ་སྦྱར་དང་བཅས་པར་ལྷུང་བཟེད་ཆ་བ་རིལ་མཁར་བསིལ་ཐོགས་ཏེ་འདུ་ཁང་དུ་ཚོགས་པ་དང་མཉམ་དུ་འདུ་ཁང་མེ་འབར་བའི་ཁང་པ་དང་ལྷུང་བཟེད་ལ་སོགས་པ་མཚོན་ཆ་རྣོན་པོ་མེ་འབར་བ་ལ་སོགས་པར་གྱུར་ཏེ་ཕན་ཚུན་བསྣུན་པའི་སྡུག་བསྔལ་བར་གྱུར་ནས་ཉིན་ཕྱེད་ཡོལ་བ་དང་སྔར་ལྟར་གྱུར་བ་སྔོན་དད་ཟས་གསོལ་ཚེ་ཁ་ཤག་བཀྱེ་བ་ལ་སོགས་པའི་འབྲས་བུ་ཡིན་པར་བཤད་པས་ན་ཚོགས་གྲལ་དུ་ཁ་ཤག་རྩོད་པ་དང་ཚོགས་རྡིལ་འཕེན་པ་སོགས་ལ་བག་ཡོད་པར་བྱའོ། །
\b
\qc དམེ་\bd འཁྲུག\bd*་གིས་གཡུལ་དུ་ཤི་བ་ལ་སོགས་པ་དམྱལ་བ་ཡང་སོས་སུ་སྐྱེས་པ་ན་\bd ཕན\bd*་\bd ཚུན\bd*་དགྲ་རུ་མཐོང་ནས་ལག་ཏུ་ཅི་བླང་ལས་ཀྱིས་རལ་གྲི་སོགས་སུ་གྱུར་པའི་མཚོན་\bd གྱིས\bd*་\bd འདེབས\bd*་ཤིང་བསྣུན་པས་ཡང་ཤི་ཡང་སོས་དཔག་ཏུ་\bd མེད\bd*་\bd པ\bd*་ཡི་སྡུག་བསྔལ་མྱོང་བ་\bd དེ\bd*་\bd ཡང\bd*་\bd ནི\bd*་སྡུག་བསྔལ་དང་བྲལ་ཏེ་དུས་\bd དེང\bd*་\bd ནས\bd*་ལྷའི་བུ་དང་བུ་མོར་གྱུར་ཏེ་ཕན་ཚུན་ཡིད་དགའ་ཞིང་རྩེ་དགའི་བདེ་བ་ལ་རོལ་པའི་\bd ཕྱིར\bd*་དུ་\bd མེ\bd*་\bd ཏོག\bd*་ཡིད་དུ་འོང་བ་རྣམས་ཀྱིས་ཕན་ཚུན་\bd འཕེན\bd*་པར་བྱེད་པའི་བདེ་སྐྱིད་དང་ལྡན་\bd པར\bd*་\bd ཤོག\bd*་ཅིག །ཆུ་གནས་གསོད་པ་དང༌། ཁྱེའུ་མ་སྨིན་པ་ལ་འདོད་ལོགས་སྤྱད་པ་དང༌། དགེ་འདུན་པའི་དཀོར་ཚོང་ལ་སོགས་པའི་གཡོ་སྒྱུས་ལེན་པ་རྣམས་འདིར་སྐྱེ་ལ།
\b
\v 865 དེ་ཡང་མདོག་སྔོ་བའི་ཆུ་བོས་ཁྱེའུ་དང་བུ་མོ་དེ་དག་མགོ་ནག་རྡོག་རྡོག་ཆུས་ཁྱེར་ཏེ་ལག་པ་ཆུ་ཁར་ཡུད་ཙམ་ཡུད་ཙམ་འོང་བར་བྱས་ཏེ་ཁོ་བོ་ཐོན་ཅིག་ཟེར་བ་ལ་དེ་ལེན་པའི་ཆེད་དུ་འགྲོ་བར་སྙམ་པ་དང༌། ཆུའི་ཕ་རོལ་དུ་དགེ་འདུན་པའི་དཀོར་ནོར་ཡོད་པས་དེར་འགྲོ་སྙམ་པ་དང༌། ཉ་སྲམ་སོགས་གསོད་པའི་ཕྱིར་དུ་དེར་འགྲོ་སྙམ་པས་ཕྱིན་པ་དང་ཐལ་ཚན་\bd གྱི\bd*་\bd ཆུ\bd*་\bd བོ\bd*་གཏིང་ཟབ་པས་\bd རབ\bd*་\bd མེད\bd*་པ་\bd མེ\bd*་འབར་བ་\bd དོང\bd*་\bd འདྲ\bd*་བའི་ཚ་ཞིང་བསྲེག་པར་བྱེད་པའི་\bd ནང\bd*་དུ་ལུས་\bd བྱིང\bd*་\bd བ\bd*་\bd དག\bd*་རེས་རྦ་རླབས་གནམ་དུ་འཕྱུར་བས་ཡར་བཏེག་སྟེ་ཆུའི་གཏིང་དུ་རྡོ་གྲུ་གསུམ་རྣོན་པོའི་རྩེར་བརྒྱབ་པས་ལུས་དུམ་བུར་གཏོར་བ་དང༌། ཉ་སྲམ་སོགས་ཀྱིས་ཟ་བར་བྱེད་ཅིང་ཆུའི་འགྲམ་ལ་སོགས་སུ་ཁཱ་ཏ་རྡོ་རྗེའི་མཆུ་ཅན་ལ་སོགས་པས་མིག་འབྲུ་ཞིང་ལྕེ་གཅོད་པ་དང་རྒྱུ་མ་འདྲལ་བ་ལ་སོགས་པ་དང༌། 
\b
\qc ཆུ་ཚན་གྱིས་\bd ཤ\bd*་\bd ཀུན\bd*་ཚིག་ནས་\bd ཞིག\bd*་པར་\bd གྱུར\bd*་ཏེ་\bd རུས\bd*་\bd གོང\bd*་\bd མེ\bd*་\bd ཏོག\bd*་\bd ཀུན\bd*་\bd དའི\bd*་\bd མདོག\bd*་ལྟར་དཀར་པོར་གྱུར་པ་ཆུ་རླབས་ཀྱིས་ཕྱིར་འཕང་བ་ལ་རླུང་གིས་བཏབ་པའི་མོད་ལ་སླར་མིར་གྱུར་ཏེ་སྔར་ལྟར་སྡུག་བསྔལ་དཔག་ཏུ་མེད་པ་ལ་སྤྱོད་པ་རྣམས་\bd བདག\bd*་\bd གི\bd*་\bd དགེ\bd*་\bd བའི\bd*་\bd སྟོབས\bd*་\bd ཀྱིས\bd*་དེ་ཐམས་ཅད་སྡུག་བསྔལ་དེ་དག་དང་བྲལ་ཏེ་\bd ལྷ\bd*་\bd ཡི\bd*་\bd ལུས\bd*་\bd ཕུན\bd*་སུམ་ཚོགས་ལ་\bd ཐོབ\bd*་\bd ནས\bd*་\bd ལྷ\bd*་ཡི་བུ་མོ་ལྟ་ན་སྡུག་པ་\bd རྣམས\bd*་\bd དང\bd*་\bd ལྷན\bd*་\bd ཅིག\bd*་ཏུ་ལྷའི་ཆུ་བོ་\bd དལ\bd*་\bd གྱིས\bd*་\bd འབབ\bd*་པ་གསེར་དངུལ་གྱི་བྱེ་མ་བརྡལ་བ་མེ་ཏོག་སྣ་ཚོགས་པས་བརྒྱན་པར་ཕན་ཚུན་རྩེ་ཅིང་དགའ་བའི་ཁྲུས་ལ་སོགས་པས་དགའ་བདེའི་དཔལ་འབྱོར་ལ་\bd གནས\bd*་པར་\bd ཤོག\bd*་ཅིག་ཅེས་འདི་རྣམས་རང་སྟོབས་ཀྱིས་དམྱལ་བའི་སྡུག་བསྔལ་ཞི་བར་བསྔོ་ཞིང་སྨོན་པའོ། །
\b
\v 866 བྱང་ཆུབ་སེམས་དཔའ་གཞན་རྣམས་ཀྱི་སྟོབས་ཀྱིས་དམྱལ་བའི་སྡུག་བསྔལ་ཞི་བར་བསྔོ་ཞིང་སྨོན་པ་སྔར་གསང་བའི་བདག་པོའི་དབང་ཞུས་ལྷ་སྒོམ་སྔགས་བཟླས་པ་ལ་སོགས་པ་བྱས་པའི་མཐུས་འདི་ལྟར་དམྱལ་བ་པ་རྣམས་ཀྱིས་རྣམ་འཕྲུལ་ཕུན་སུམ་ཚོགས་པ་གློ་བུར་དུ་མཐོང་བ་ན་རྒྱུ་མཚན་\bd ཅི\bd*་\bd ཕྱིར\bd*་དམྱལ་བའི་གནས་\bd འདིར\bd*་\bd ནི\bd*་\bd གཤིན\bd*་\bd རྗེའི\bd*་\bd མིའམ\bd*་ལས་མཁན་སྟག་གཟིག་སོགས་ཀྱི་མགོ་ཅན་རྣམས་\bd དང\bd*་\bd ཁྭ\bd*་ཏ་\bd དང\bd*་\bd བྱ\bd*་\bd རྒོད\bd*་ལ་སོགས་པ་\bd མི\bd*་\bd བཟད\bd*་པའམ་མ་རུངས་པ་\bd རྣམས\bd*་ཤིན་ཏུ་རྣམ་པར་\bd སྐྲག\bd*་ནས་ཕྱོགས་ཕྱོགས་སུ་འབྱོར་བར་\bd བྱེད\bd*་\bd ཅིང༌\bd*། ཤ་ཁྲག་རྐང་མར་ལ་སོགས་པ་བསྲེག་པའི་དུ་བ་ལ་སོགས་པས་\bd ཀུན\bd*་\bd ནས\bd*་དཀྲིགས་པས་རྐང་ལག་བརྐྱང་བསྐུམ་ཙམ་ཡང་མི་མཐོང་བས། 
\b
\bd མུན\bd*་པ་ཆེན་པོ་རྣམས་ཐུགས་རྗེའི་འོད་ཟེར་གྱིས་\bd བསལ\bd*་ཏེ་ལུས་ལ་\bd བདེ\bd*་བ་དང་སེམས་ལ་\bd དགའ\bd*་བ་རྒྱ་ཆེན་པོ་སྐྱེད་\bd པའི\bd*་\bd མཐུ\bd*་\bd བཟང\bd*་པོ་\bd འདི\bd*་\bd ཀོ\bd*་སྐྱེས་བུ་དམ་པ་\bd སུ\bd*་\bd ཡིས\bd*་\bd མཐུ\bd*་ཡིན་ནམ་\bd སྙམ\bd*་སྟེ་མིག་\bd གྱེན\bd*་\bd དུ\bd*་\bd བལྟས\bd*་པས་\bd ན\bd*་\bd མདུན\bd*་གྱི་\bd ནམ\bd*་\bd མཁའི\bd*་\bd དཀྱིལ\bd*་མེ་རི་མེ་དཔུང་སྣ་ཚོགས་པའི་དབུས་\bd ན\bd*་
\b
\qc བྱང་ཆུབ་སེམས་དཔའ་དཔལ་གསང་བའི་བདག་པོ་\bd ཕྱག\bd*་ན་རྒྱལ་བ་ཐམས་ཅད་ཀྱི་དབང་བསྐུར་བའི་དབང་རྟགས་ཀྱི་\bd རྡོ\bd*་\bd རྗེ\bd*་བསྣམ་པ་འོད་དང་འོད་ཟེར་གྱི་གཟི་བརྗིད་\bd འབར\bd*་\bd བ\bd*་\bd བཞུགས\bd*་པ་མངོན་སུམ་དུ་གསལ་བར་\bd མཐོང\bd*་\bd ནས\bd*་སྔར་སྐུ་བཞེངས་པ་དང་ཡིད་ཀྱིས་བསྒོམ་པ་དང་འཆི་ཁར་དབང་ཐོབ་པ་སོགས་ཀྱིས་ལྷ་དེ་ངོ་ཤེས་ཏེ་དེ་ལ་\bd རབ\bd*་ཏུ་\bd དགའ\bd*་ཞིང་དད་པ་ཁྱད་པར་ཅན་སྐྱེ་\bd བའི\bd*་\bd ཤུགས\bd*་\bd ཀྱིས\bd*་སྔོན་གྱི་\bd སྡིག\bd*་པའི་ལས་ངན་མཐའ་དག་དང་\bd བྲལ\bd*་\bd ནས\bd*་རྡོ་རྗེ་འཛིན་\bd པ\bd*་དེ་\bd དང\bd*་ལྷན་\bd ཅིག\bd*་ཏུ་\bd འགྲོགས\bd*་ཤིང་ལྕང་ལོ་ཅན་ལ་སོགས་པར་ཟག་པ་མེད་པའི་བདེ་བ་ཆེན་པོ་ལ་དུས་རྟག་ཏུ་ལོངས་སྤྱོད་\bd པར\bd*་\bd ཤོག\bd*་ཅིག་ཅེས་སོ། །
\b
\qc ད་ལྟར་རང་རེས་རིགས་གསུམ་སེམས་དཔའ་ལ་སོགས་པའི་ཉེ་སྲས་བརྒྱད་ཀྱི་དབང་བསྐུར་ཞུས་ཤིང་ལྷག་པའི་ལྷར་ཡི་དམ་དུ་བཟུང་ཞིང་ལྷ་བསྒོམ་སྔགས་བཟླས་ཏེ་མཆོད་བསྟོད་ལ་བརྩོན་པར་བྱ་དགོས་སོ། །ལར་སངས་རྒྱས་དང་བྱང་ཆུབ་སེམས་དཔའ་ཆེན་པོ་ཕྱག་ན་རྡོ་རྗེ་དང་འཇམ་པའི་དབྱངས་དང་སྤྱན་རས་གཟིགས་ལ་སོགས་པ་\bd དམྱལ\bd*་བའི་སེམས་ཅན་རྣམས་ཀྱིས་མཇལ་ཞིང་མཐོང་ན་མི་དགའ་བའི་གང་ཟག་སུ་ཞིག་ཡོད། གལ་ཏེ་ཡོད་ན་འདྲེ་གདུག་པ་ཅན་དངོས་ཡིན། དེ་འདྲ་མིན་ན་དམྱལ་བའི་སྡུག་བསྔལ་ལ་བསམས་ན་དེར་ཉེ་སྲས་བརྒྱད་སོགས་བྱོན་པར་ཤོག་ཅིག་ཅེས་པའི་བསམ་པ་མི་སྐྱེ་བའི་ཐབས་ག་ལ་ཡོད། གལ་ཏེ་མི་སྐྱེ་ན་བྱ་ཡི་སྒོ་ང་ལྟ་བུ་ཅི་ཡང་མི་ཤེས་པས་ཤིན་ཏུ་བླུན་པའམ་རྡོ་བ་ལྟར་སེམས་མེད་པ་དང་འདྲའོ་གསུངས།
\b
\v 867 དེ་བཞིན་དུ་སྔར་སྤྱན་རས་གཟྀགས་ཀྱི་དབང་ཞུས་ལྷ་བསྒོམ་སྔགས་བཟླས་པ་ལ་སོགས་པའི་མཐུས་སྔ་མ་བཞིན་དུ་ནམ་མཁའ་ལས་\bd མེ\bd*་\bd ཏོག\bd*་སྣ་ཚོགས་པའི་\bd ཆར\bd*་\bd པ\bd*་དྲི་ཞིམ་\bd སྤོས\bd*་ཀྱི་\bd ཆུ\bd*་བཟང་པོ་དང་\bd འདྲེས\bd*་པ་\bd འབབས\bd*་\bd པ\bd*་\bd ཡིས\bd*་\bd དམྱལ\bd*་\bd བའི\bd*་\bd མེ\bd*་\bd མདག\bd*་རབ་ཏུ་ཚ་བ་རྣམས་སྒྲ་\bd ཆིལ\bd*་\bd ཆིལ\bd*་དང་བཅས་པའི་སྒོ་ནས་འཕྲལ་དུ་\bd གསོད\bd*་\bd པ\bd*་\bd མཐོང\bd*་བར་\bd གྱུར\bd*་\bd ནས\bd*་བདག་ཅག་རྣམས་\bd གློ\bd*་\bd བུར\bd*་དུ་སྔར་མ་མྱོང་བའི་\bd བདེ\bd*་\bd བས\bd*་\bd ཚིམ\bd*་\bd པ\bd*་\bd འདི\bd*་ལྟ་བུ་ནི་\bd ཅི\bd*་ཞིག་གི་མཐུ་ཡིན་ནམ་སྙམ་དུ་\bd བསམ\bd*་ཏེ་གྱེན་དུ་བལྟས་\bd པ\bd*་\bd དང\bd*་མཉམ་དུ་\bd སེམས\bd*་\bd ཅན\bd*་\bd དམྱལ\bd*་བ་པ་\bd རྣམས\bd*་\bd ཀྱིས\bd*་པདྨའི་གདན་ལ་བཞུགས་པ་པདྨའི་རྒྱན་དང་ལྡན་པ་དང༌། 
\b
\qc པདྨའི་སྤྱན་དང་འདྲ་བ་\bd ཕྱག\bd*་\bd ན\bd*་\bd པདྨ\bd*་བསྣམས་པ་སྙིང་རྗེ་ཆེན་པོ་དང་ལྡན་པའི་མགོན་པོ་སྤྱན་རས་གཟིགས་དབང་ཕྱུག་ཞལ་ནས་གསུང་མཆོག་གི་རྒྱལ་པོ་ཡི་གེ་དྲུག་མའི་སྒྲ་སྒྲོགས་པ་མངོན་སུམ་དུ་\bd མཐོང\bd*་\bd བར\bd*་གྱུར་པ་ན་སྔར་ལུས་ཀྱིས་སྐུ་བཞེངས་པ་དང་སེམས་ཀྱིས་སྐུ་བསྒོམ་པ་དང༌། 
\b
\qc ངག་གིས་ཡི་གེ་དྲུག་མ་བཟླས་པ་དང་འཆི་ཁར་འདིའི་དབང་སྐུར་ཐོབ་པ་སོགས་ཀྱིས་ལྷ་ངོ་ཤེས་ཏེ་རབ་ཏུ་དགའ་ཞིང་དང་བའི་མཐུ་ཡིས་ལས་ངན་སྡིག་སྒྲིབ་ཐམས་ཅད་དག་ནས་འཕགས་པ་སྤྱན་རས་གཟིགས་དང་ལྷན་ཅིག་ཏུ་འགྲོགས་ཤིང་གནས་མཆོག་རི་བོ་ཏ་ལ་ལ་སོགས་པར་ཟག་པ་མེད་པའི་བདེ་བ་ཆེན་པོ་ལ་དུས་རྟག་ཏུ་སྤྱོད་པར་\bd ཤོག\bd*་ཅིག
\b
\v 868 སྔར་འཇམས་པའི་དབྱངས་ཀྱི་དབང་ཞུས་ལྷ་བསྒོམ་སྔགས་བཟླས་པ་སོགས་ཀྱིས་མཐུས་དམྱལ་བ་པ་རྣམས་ཀྱིས་རྗེ་བཙུན་འཇམ་པའི་དབྱངས་མཐོང་བ་དང་ཕན་ཚུན་སྡང་བའི་སེམས་དང་བྲལ་ནས་བྱམས་པའི་སེམས་ཀྱིས་གཅིག་གིས་གཅིག་ལ་སྤྲན་ཏེ། ཀྱེ་\bd གྲོགས\bd*་པོ་\bd དག\bd*་ད་ནི་དམྱལ་བའི་\bd འཇིགས\bd*་\bd པ\bd*་\bd བོར\bd*་\bd ལ\bd*་སྟེ་ད་ནི་འཇིགས་ཤིང་སྐྲག་མི་དགོས་པས་\bd རིངས\bd*་པར་རིངས་\bd པར\bd*་\bd ཚུར\bd*་ཤོག་དང་འུ་བུའི་\bd སྟེའུ\bd*་\bd བུ\bd*་ཅག་མང་\bd པོའི\bd*་\bd ཐད\bd*་\bd དུ\bd*་ནི་
\b
\qc རྗེ་བཙུན་འཇམ་པའི་དབྱངས་བཞུགས་པ་\bd གང\bd*་\bd གི\bd*་\bd མཐུ\bd*་\bd ཡིས\bd*་ལུས་གཤག་གཅད་ལ་སོགས་པའི་\bd སྡུག\bd*་\bd བསྔལ\bd*་\bd ཀུན\bd*་དང་\bd བྲལ\bd*་བས་བདེ་བ་དང་ལྡན་ཞིང་སེམས་ལ་རབ་ཏུ་\bd དགའ\bd*་\bd བའི\bd*་\bd ཤུགས\bd*་\bd ཕྱིན\bd*་བར་མཛད་\bd ལ\bd*། 
\b
\qc ངན་སོང་ལ་སོགས་པའི་\bd འགྲོ\bd*་\bd བ\bd*་མ་ལུས་པ་\bd ཀུན\bd*་སྡུག་བསྔལ་མཐའ་དག་ལས་སྒོ་དུ་མ་\bd ནས\bd*་\bd ཡོངས\bd*་སུ་\bd སྐྱོབ\bd*་པར་མཛད་པའི་\bd བྱང\bd*་\bd ཆུབ\bd*་སེམས་\bd དཔའ\bd*་དམིགས་པ་མེད་པའི་\bd བརྩེ\bd*་\bd བ\bd*་སྙིང་རྗེ་ཆེན་པོ་ཐུགས་རྒྱུད་ལ་\bd སྐྱེས\bd*་པར་\bd གྱུར\bd*་\bd པ\bd*་ཡི་འཇམ་དཔལ་\bd གཞོན\bd*་\bd ནུ\bd*་བཅུ་དྲུག་ལོན་པའི་ན་ཚོད་དང་རལ་བའི་\bd ཟུར\bd*་\bd ཕུད\bd*་ལྔ་དང་ལྡན་པ་\bd ཅན\bd*་ཞེས་
\b
\qc དབུ་སྐྲ་ཐོར་ཅོག་མཛད་པར་སྐྲ་ཆིང་གིས་དབུ་སྐྲ་སྟེང་འོག་གཉིས་ནས་བཅིང་བའི་འབུར་སྟེང་འོག་གཉིས་ཀྱི་གཡས་གཡོན་གཞི་སྟེང་དང་ལྡན་རིན་པོ་ཆེའི་ཏོག་གིས་བརྒྱན་པ་མཚན་དང་དཔེ་བྱད་ཀྱི་གཟི་བྱིན་འོད་ཟེར་རབ་ཏུ་\bd འབར\bd*་ཞིང་དམྱལ་བའི་\bd འཇིགས\bd*་\bd པ\bd*་\bd མེད\bd*་\bd པར\bd*་\bd བྱེད\bd*་\bd པ\bd*་གང་སུ་\bd ཞིག\bd*་འཇམ་པའི་དབྱངས་དེ་འདིར་ཕྱིན་པས་ན།
\b
\v 869 སེམས་ཅན་དམྱལ་བ་པ་\bd ཁྱོད\bd*་རྣམས་\bd ཀྱིས\bd*་ལྟོས་དང༌། ཚངས་པ་དང་བརྒྱ་བྱིན་ལ་སོགས་པ་\bd ལྷ\bd*་བརྒྱའི་སྟེ་ལྷ་བརྒྱ་ཕྲག་མང་པོས་སྤྱི་བོའི་\bd ཅོད\bd*་\bd པན\bd*་\bd དག\bd*་\bd གིས\bd*་\bd ཞབས\bd*་རྟེན་\bd གྱི\bd*་\bd པདྨོ\bd*་\bd ལ\bd*་\bd གུས\bd*་པས་རྒྱུན་མི་འཆད་པར་བཏུད་དེ་\bd མཆོད\bd*་པ་སྣ་ཚོགས་བྱེད་\bd ཅིང༌\bd*། ཞེས་སམ་ཡང་ན། འདིར་ཕྱིན་པ་ཁྱོད་ཀྱི་ཞབས་ཀྱི་པདྨོ་ལ་ལྷ་བརྒྱའི་ཅོད་པན་དག་གིས་མཆོད་པར་བྱེད་ཅིང་ཞེས་སོ། །
\b
\qc སྡུག་བསྔལ་དང་ལྡན་པའི་མཐའ་ཡས་པའི་སེམས་ཅན་ཐམས་ཅད་ལ་\bd ཐུགས\bd*་\bd རྗེས\bd*་ཏེ་ཐུགས་བརྩེ་བ་ཆེན་པོའི་ཤུགས་ཀྱིས་སྤྱན་ཆབ་བྱུང་བས་\bd བརླན\bd*་པར་གྱུར་པའི་\bd སྤྱན\bd*་མཛེས་པ་དང་ལྡན་པའི་\bd དབུ\bd*་\bd ལ\bd*་རྒྱལ་བ་སྲས་དང་བཅས་པ་རྣམས་ཀྱིས་ངོ་མཚར་བའི་བསྟོད་བསྔགས་དང་བཅས་པས་\bd མེ\bd*་\bd ཏོག\bd*་\bd དུ\bd*་\bd མའི\bd*་\bd ཚོགས\bd*་\bd ཀྱི\bd*་\bd ཆར\bd*་ཆེན་པོ་འབབ་པར་གྱུར་\bd པ\bd*་གཞལ་མེད་\bd ཁང\bd*་\bd བརྩེགས\bd*་པ་\bd ཡིད\bd*་དུ་འོང་བ་དུ་མའི་ནང་\bd ན\bd*་ལྷ་ཡི་བུ་\bd མོ\bd*་\bd སྟོང\bd*་\bd ཕྲག\bd*་མང་པོས་སྐུ་གསུང་ཐུགས་ཡོན་ཏན་ཕྲིས་ལས་ལ་\bd བསྟོད\bd*་པའི་\bd དབྱངས\bd*་སྙན་པ་\bd སྒྲོགས\bd*་པ་དང་
\b
\bd ལྡན\bd*་པ་\bd འདི\bd*་ལ་\bd ལྟོས\bd*་\bd ཞེས\bd*་ལྟོས་ཤིག་ཅེས་ཕན་ཚུན་བསྐུལ་བའི་མོད་ལ་རྗེ་བཙུན་\bd འཇམ\bd*་པའི་དབྱངས་ཀྱི་རྣམ་འཕྲུལ་\bd དེ\bd*་\bd འདྲ\bd*་བ་མངོན་སུམ་དུ་\bd མཐོང\bd*་\bd ནས\bd*་\bd ད\bd*་\bd ནི\bd*་\bd སེམས\bd*་\bd ཅན\bd*་\bd དམྱལ\bd*་བ་པ་རྣམས་ཤིན་ཏུ་དགའ་ཞིང་སྤྲོ་བའི་ཤུགས་ཀྱིས་\bd ཅ\bd*་\bd ཅོ\bd*་སྣ་ཚོགས་\bd འདོན\bd*་ཞིང་དེ་དང་ལྷན་ཅིག་ཏུ་ཟག་མེད་ཀྱི་བདེ་བ་ཕུན་སུམ་ཚོགས་པ་ལ་ལོངས་སྤྱོད་\bd པར\bd*་\bd ཤོག\bd*་ཅིག །
\b
\v 870 \bd དེ\bd*་\bd ལྟར\bd*་གཞུང་འདི་ཉིད་འཆད་ཉན་ལ་སོགས་པའི་\bd བདག\bd*་\bd གི\bd*་\bd དགེ\bd*་\bd རྩས\bd*་ཏེ་དགེ་བའི་རྩ་བ་ལ་བརྟེན་ནས་\bd ཀུན\bd*་ཏུ་\bd བཟང\bd*་པོ་\bd ལ\bd*་\bd སོགས\bd*་ཏེ་ནམ་སྙིང་བྱམས་པས་སྙིང་སྒྲིབ་སེལ་ལ་སོགས་པའི་\bd བྱང\bd*་\bd ཆུབ\bd*་\bd སེམས\bd*་\bd དཔའ\bd*་རྣམས་ཀྱི་ཞལ་མཇལ་ཞིང་
\b
\qc གསུང་ཐོས་པ་ལ་\bd སྒྲིབ\bd*་པའི་ཉེས་\bd པ\bd*་\bd མེད\bd*་ཅིང་ཞེས་པའམ་ཡང་ན་བྱང་ཆུབ་སེམས་དཔའ་སྒྲིབ་པ་མེད་པ་ཞེས་སྒྲིབ་པ་རྣམ་སེལ་ལ་སོགས་པའི་ཐུགས་བསྐྱེད་སྨོན་ལམ་རྫུ་འཕྲུལ་གྱིས་ནམ་མཁར་\bd སྤྲིན\bd*་གྱི་ཚོགས་འཁྲིགས་པ་ལས་ལུས་ལ་\bd བདེ\bd*་\bd བ\bd*་བསྐྱེད་པ་\bd དང༌\bd*།\bd བསིལ\bd*་\bd ཞིང\bd*་དྲི་\bd ཞིམ\bd*་པོའི་\bd ངད\bd*་དང་\bd ལྡན\bd*་པའི་\bd ཆར\bd*་\bd པ\bd*་\bd འབེབས\bd*་པ་\bd མཐོང\bd*་ནས་\bd སེམས\bd*་\bd ཅན\bd*་ཚ་\bd དམྱལ\bd*་\bd བ\bd*་\bd དེ\bd*་\bd དག\bd*་\bd མངོན\bd*་མཐོ་དང་ངེས་\bd པར\bd*་ལེགས་པའི་\bd དགའ\bd*་བདེ་རྒྱ་ཆེན་པོ་མྱུར་དུ་ཐོབ་པར་\bd གྱུར\bd*་\bd ཅིག\bd*།
\b
\v 871 དུད་འགྲོར་སྐྱེ་བའི་རྒྱུ་ཆོས་འཆད་ཉན་ལ་མི་དགའ་ཞིང་རྒྱབ་སྟོན་ཅིང་འཕྱ་བ་ལ་སོགས་པའི་འབྲས་བུ་དུད་འགྲོ་ལ་བྱིང་ན་གནས་པ་དང༌། ཁ་འཐོར་བ་གཉིས་ལས། དང་པོ་ནི། རྒྱ་མཚོ་ཆེན་པོའི་ནང་ན་ཆུ་སྲིན་ཉ་མིད་དང་ཉ་མིད་ཆེན་པོ་ལ་སོགས་པ་ཆེ་བ་རི་རབ་ཙམ་ལས་ཆུང་བ་སྐྲ་རྩེ་ཙམ་གྱིས་ཆེ་ཆུང་མང་པོ་འགག་གི་སྦང་མ་བཞིན་དུ་གང་བ་བླུན་ཞིང་རྨོངས་པ་ཆེ་ཆེ་རེ་རེས་ཆུང་ཆུང་མང་པོ་ཁྱུར་མིད་བྱེད་ཅིང་ཆུང་ངུ་མང་པོས་ཆེ་ཆེ་རེ་རེ་ཐལ་མར་དུ་འབིགས་ཏེ་ཟ་ཞིང་ལུས་ལ་ཚང་བཅའ་བ་ལ་སོགས་པ་དང་ཀླུ་ལ་བྱེ་ཚོན་གྱི་ཆར་པ་འབབས་པ་དང་མཁའ་ལྡིང་གིས་ཟ་བ་ལ་སོགས་པའི་སྡུག་བསྔལ་རྒྱ་ཆེན་པོ་རྒྱུན་མི་འཆད་པར་མྱོང་བ་དང༌། ལྷ་མིའི་གནས་ན་ཡོད་པའི་ཁ་འཐོར་བ་ལ་མིའི་\bd བདག\bd*་ཏུ་མ་བཟུང་བ་རི་དྭགས་བྱ་དང་གཅན་གཟན་ལ་སོགས་པའང༌། 
\b
\qc ཁྲ་བྱིས་ཐུབ་ཀྱིས་བྱེའུ་དང་བྱེའུ་སྦྲང་བུ་ཐུབ་པ་རྣམས་ཀྱིས་སྦྲང་བུ་ལ་སོགས་པ་གཅིག་གིས་གཅིག་གསོད་ཅིང་ཟ་བ་དང༌། ཤ་པགས་རུས་པ་སོགས་ཀྱི་ཆེད་དུ་མེ་མདའ་དང་རྒྱ་དང་སྙི་ལ་སོགས་པས་དབང་མེད་དུ་གསོད་ཅིང་རྟག་ཏུ་འཇིགས་སྐྲགས་ཀྱིས་མནར་བ་དང༌། མིས་བདག་ཏུ་བཟུང་བ་རྟ་ཁལ་ལ་སོགས་པའང་བཞོན་བཞོ་བ། ཁལ་འགེལ་བ་ཞོན་ཏེ་འགྲོ་བ་དང་བྱ་གཅོད་པ་སྣ་འབིགས་པ་དང་བཀོལ་ཞིང་སྤྱོད་པ་ལ་\bd སོགས\bd*་པའི་སྡུག་བསྔལ་གྱིས་རྒྱུན་དུ་མནར་ཞིང་ཚེ་ཚད་ཀྱང༌། མདོ་ཉི་མའི་སྙིང་པོར་ཚེ་ཐུང་བ་ཡུད་ཙམ་དང༌། རིང་བ་བསྐལ་པའི་བར་དུ་མྱོང་བར་གསུངས་པའི་\bd དུད\bd*་འགྲོ་\bd རྣམས\bd*་\bd ནི\bd*་བླང་དོར་ལ་ཤིན་ཏུ་བླུན་ཞིང་རྨོངས་པས་དམ་པའི་ཆོས་ཀྱི་སྣང་བའི་སྐལ་བ་མེད་ཅིང་
\b
\qc ཕན་ཚུན་\bd གཅིག\bd*་\bd ལ\bd*་\bd གཅིག\bd*་གིས་གསོད་ཅིང་\bd ཟ\bd*་\bd བ\bd*་ལ་སོགས་\bd པའི\bd*་སྡུག་བསྔལ་གྱི་\bd འཇིགས\bd*་པ་ཆེན་པོ་རྣམས་\bd དང\bd*་དུས་རྟག་ཏུ་\bd བྲལ\bd*་\bd བར\bd*་གྱུར་ཅིག་ཅེས་སོགས་དང་དེ་དག་གིས་ཆོས་ལྡན་གྱི་མི་ལུས་ཐོབ་ནས་སྐྱེས་སྦྱང་གི་ཤེས་རབ་ཕུན་སུམ་ཚོགས་པས་ལུང་སྡེ་སྣོད་གསུམ་ལ་འཆད་ཉན་དང་ལམ་བསླབ་པ་གསུམ་གྱི་ཉམས་ལེན་ལ་དགའ་ཞིང་སྤྲོ་བས་འཇུག་པའི་སྐལ་བ་བཟང་པོ་དང་ལྡན་པའི་གནས་སྐབས་མཐོ་རིས་དང་མཐར་ཐུག་རྣམས་མཁྱེན་སངས་རྒྱས་ཀྱི་གོ་འཕང་ཐོབ་པར་\bd ཤོག\bd*་ཅིག །ཅེས་གོང་བཞིན་དུ་སྨོན་འདུན་དམ་བཅའ་གསོལ་འདེབས་དང་འབྲེལ་བར་བསམ་ཞིང་ངག་གིས་བརྗོད་པར་བྱའོ། །
\b
\qc ་གཞན་གྱི་ཟས་ནོར་ལ་རློམས་སེམས་དང་རང་གི་ཟས་ནོར་ལ་སེར་སྣ་བྱེད་པ་ལ་སོགས་པའི་འབྲས་བུ་རིམ་པར་ཕྱི་ནང་གི་སྒྲིབ་པ་ཅན་སོགས་ཀྱི་ཡི་དྭགས་ཏེ་དེ་ཡང་ལུས་ཀྱི་ཚད་ཉི་མའི་སྙིང་པོར་ཆུང་བ་མཐོ་གང་དང་ཆེ་བ་དཔག་ཚད་སྟོང་གི་བར་ཡོད་པར་གསུངས་ལ། གནས་ལ་བྱིང་ན་གནས་པ་དང༌། མཁའ་ལ་རྒྱུ་བ་གཉིས་ལས། དང་པོ་རྒྱལ་པོའི་ཁབ་ཀྱི་དཔག་ཚད་ལྔ་བརྒྱའི་འོག་རྩ་བའི་གནས་དང་འཕྲོས་པའི་གནས་རྒྱ་མཚོའི་ཆུ་འགྲམ་དང་མི་ཡི་ཡུལ་ལ་སོགས་པ་ན་ཡོད་ཅིང་སྡུག་བསྔལ་གྱི་ཁྱད་པར་ལོ་སྟོང་ཕྲག་མང་པོའི་བར་དུ་ཐ་ན་ཆུ་ཙམ་གྱི་མིང་ཡང་མི་གྲགས་པས་བཀྲེས་པ་དང༌། 
\b
\qc སྐོམ་པས་ཉམས་ཐག་པས་ཤ་པག་ཁྲག་རྣམས་སྐམ་ནས་ལུས་རིད་ཅིང་མི་སྡུག་པའི་མཚན་མ་མང་པོ་དང་ལྡན་པ་སྡོང་དུམ་མེས་ཚིག་པ་ལྟ་བུ་ཁ་ནས་མེད་མ་སྦྱིན་ལ་སོགས་པའི་མི་སྙན་པའི་སྒྲ་མང་པོ་སྒྲོགས་པ་ཟས་སྐོམ་གྱི་ཆེད་དུ་འགྲོ་བ་ན་ལུས་ཆེ་བ་ཡན་ལག་ཤིན་ཏུ་ཕྲ་བས་མི་ཐེག་པར་ལྷུ་ཚིགས་འཁྲོལ་བས་དུ་བ་འཕྱུར་ཞིང་མེ་འབར་བ་དང་བྱ་ཁྱི་སོགས་ཀྱིས་འཚེ་བ་དང་རྡོ་བསྲེག་དང་བྱེ་ཚན་གྱི་ཆར་སོགས་ཀྱིས་མནར་ཞིང་རྒྱང་རིང་པོར་ཆུ་ཀླུང་མཐོང་བས་ཐང་ཆད་ཆད་དུ་སོང་བ་ན་མཚོན་ཆ་ཐོགས་པའི་སྲུང་མས་དེད་པ་དང་མ་བསྲུང་ཀྱང་ཆུ་ཐིག་ཙམ་ཡང་མེད་པར་སྐམས་ནས་གྲམ་པ་སྐྱ་ཐལ་ལེར་གྱུར་པ་ཆུ་ཀླུང་ཕྱིན་ཅི་ལོག་དང༌། དེ་བཞིན་དུ་ལྗོན་ཤིང་ཕྱིན་ཅི་ལོག་དང༌། བཟའ་བཏུང་ཕྱིན་ཅི་ལོག་དང༌། ཉི་ཟླ་དང་དུས་ཚིགས་ཕྱིན་ཅི་ལོག་ཏུ་གྱུར་པ་ཕྱིའི་སྒྲིབ་པ་ཅན་དང༌། གལ་ཏེ་ཟས་སྐོམ་ཅུང་ཟད་རེ་རྙེད་ཀྱང་ཁ་ཁབ་མིག་ལྟར་དོག་པ་དང༌། 
\b
\qc མགྲིན་པ་རྟ་རྔ་ལྟར་ཕྲ་བས་མི་ཆུད་པ་དང་ཅུང་ཟད་ཆུད་ཀྱང་ལྟོ་བ་ཡུལ་ལྗོངས་ལྟར་ཡངས་པ་མི་ཁེངས་པ་དང༌། ལྟོ་བདེ་ཙམ་ལྟོ་བར་སོང་ཡང་དེ་ལ་མེ་འབར་བས་གློ་སྙིང་སོགས་ནང་ཁྲོལ་ཐམས་ཅད་བསྲེག་པས་སྡུག་བསྔལ་བ་ནང་གི་སྒྲིབ་པ་ཅན་དང༌། སྒོས་ཁུར་གྱི་སྒྲིབ་པ་ཅན་ནི་ཡི་དྭགས་རེ་རེའི་ལུས་ལ་གཞན་མང་པོས་ཚང་བཅས་ནས་ཟ་བར་བྱེད་པ་ལ་སོགས་པ་དང་སློབ་དཔོན་ཛེ་ཏ་རི་དང་གྲོ་བཞིན་སྐྱེས་ཡི་དྭགས་ཀྱི་ཡུལ་དུ་བྱོན་པས་སྡུག་བསྔལ་བའི་ཡི་དྭགས་རྣམ་པ་མི་འདྲ་བ་མང་པོ་གཟིགས་པའི་ལོ་རྒྱུས་སོགས་དང༌། ཕན་ཚུན་འཛིང་འཐབ་བྱས་ཏེ་ལུས་ལ་རྨ་བྱུང་བའི་རྣག་ཁྲག་གིས་རང་གཞན་གྱི་ཁ་ཟས་བྱེད་པ་རྣམས་སོ། །ཚེ་ཚད་ཀྱང་མིའི་ཟླ་བ་ལ་ཉིན་ཞག་ཏུ་བྱས་པའི་རང་ལོ་ལྔ་བརྒྱ་ལ་སོགས་པ་ཐུབ་པར་མཛོད་ལས་གསུངས་སོ། །
\b
\qc ཡི་དྭགས་མཚུན་ལྷས་དུར་ཁྲོད་དུ་རོ་བསྲེག་བརྡུང་བྱས་ཤུལ་དུ་བསྣམས་པས་མི་དེའི་ཚེ་དེའི་སྤྱོད་ལམ་ཐམས་ཅད་ཤེས་ནས་ང་དེ་དང་དེ་ཡིན་ནོ་ཞེས་ཤི་བོར་བརྫུ་བར་བྱེད་པ་ཡང་ཡོད་དོ། །ཚེ་འཕོ་བ་ཇི་ལྟར་འགྱུར་བ་ཞུས་པའི་མདོ་ལས་ཀྱང༌། སྟོན་པ་སེར་སྐྱའི་གྲོང་དུ་གཤེགས་པའི་ཚེ། ཤཱཀྱ་དགའ་སྐྱེས་ཞེས་བྱ་བ་དར་ལ་བབ་པ། གཉེན་བཤེས་རྣམས་ཀྱིས་གཅེས་ཤིང་མི་མང་པོའི་བཀུར་བ་ཞིག་ཡོད་པ་ཚེ་འཕོས་ནས་སྐྱེ་བོ་རྣམས་མྱ་ངན་གྱིས་ནོན་པར་གྱུར་པ་ན། 
\b
\qc བཅོམ་ལྡན་འདས་ལ་ཡབ་རྒྱལ་པོ་ཟས་གཙང་མས་སེམས་ཅན་རྣམས་ཚེ་འཕོས་པ་ཇི་ལྟར་འགྱུར་བའི་དོན་རྣམས་རྒྱ་ཆེར་ཞུས་པའི་ལན་དུ། བཅོམ་ལྡན་འདས་ཀྱིས་འགྲོ་བ་རྣམས་ནི་ཤི་འཕོས་ནས་ལས་དགེ་བ་དང་མི་དགེ་བའི་དབང་གིས་མཐོ་རིས་དང་ངན་སོང་ལ་སོགས་པའི་རིས་ཐ་དད་པར་སྐྱེ་བར་འགྱུར་གྱི། གང་དག་ལྷ་རྣམས་ལྷར་སྐྱེ་བ་དང་མི་རྣམས་མིར་སྐྱེ་བ་ལྟ་བུ་མ་ཡིན་པ་དང་སོགས་ནས། 
\b
\qc གང་དག་ཚེ་འཕོས་པ་དེའི་ཆ་ལུགས་ལྟར་སྣང་བ་སོགས་ནི་བར་སྣང་གི་ཁམས་ལ་དྲི་ཟའི་འཇིག་རྟེན་གྱི་ཁམས་དཔག་ཏུ་མེད་པ་མཆིས་པ་ལས་དྲི་ཟའི་འཆི་ཁ་མའི་སེམས་ལ་ཉེ་བར་འཇུག་པ་ཞེས་བྱ་བའི་རིགས་རྣམས་དྲི་ཟའི་ཟས་བཙལ་བའི་ཕྱིར་ལུས་དང་གོས་རྒྱན་ཆ་ལུགས་སོགས་དེ་ལྟ་བུའི་སྤྲུལ་པ་སོགས་ཀྱང་ཡོད། དེ་ལས་གཞན་པའི་གནོད་སྦྱིན་དང་ཤ་ཟ་དང་འབྱུང་པོ་ལ་སོགས་པས་ཤུལ་གྱི་ཉེ་དུ་སོགས་བསླུ་བའི་ཕྱིར་དེ་ལྟར་སྤྲུལ་ནས་སྟོན་པའང་ཡོད། 
\b
\qc རྨི་ལམ་སོགས་སུ་སྔར་ཡུན་རིང་པོར་ལྷན་ཅིག་ཏུ་གནས་པའི་བག་ཆགས་བརྟས་པས་དེ་ལྟར་རྨི་བའང་ཡོད་ཀྱི། གཤིན་པོ་དངོས་ནི་ལས་ཀྱི་དབང་གིས་གང་དུ་འགྲོ་བ་དེར་སྐྱེ་བར་འགྱུར་བ་ལས་དེ་ལྟར་འོང་མི་སྲིད་པ་དང༌། ཤུལ་མི་རྣམས་ཀྱིས་བཟའ་བཏུང་གོས་རྒྱན་སོགས་ཚེ་འདས་ཀྱི་ཕྱིར་བཏང་བ་ནི་སྡིག་དང་མ་འདྲེས་པའི་བསོད་ནམས་ཀྱི་ལས་དེས་དེ་ལ་ཕན་འདོགས་པར་བྱེད་པ་སྟེ། དེ་སྐྱེ་བ་བླངས་མ་ཟིན་ན་མཐོ་རིས་དང་ཐར་བར་ཡང་སྐྱེ་བ་ལེན་པར་བྱེད་ལ། གལ་ཏེ་སྐྱེ་བ་བླངས་ཟིན་པ་རྣམས་ལའང་དེར་ནོར་རྙེད་པ་དང་ཀུན་གྱིས་བཀུར་བ་སོགས་ཀྱི་ཕན་པ་ཡོད་ཀྱི། དེ་ཉིད་སྐྱེ་བ་མི་ལེན་པར་གཤིན་གྱི་འཇིག་རྟེན་དུ་ཡོད་ནས་བཟའ་བཏུང་སོགས་ལ་ལོངས་སྤྱོད་པ་མིན་པ་དང༌། 
\b
\qc ཁ་ཅིག་གཟུགས་སྟོན་པ་དང་དེ་དང་དེས་ཕན་ཐོགས་མ་ཐོགས་སོགས་དན་རྟགས་ཀྱི་གཏམ་སྨྲ་བ་ནི་འཆི་འཕོ་བ་ཐམས་ཅད་ཀྱི་སེམས་ལ་ཁྱབ་པར་བྱེད་པའི་རིགས་དྲི་ཟ་བི་ཙ་ན་དང༌། གནོད་སྦྱིན་སྨྲ་འདོད་ཀྱི་རིགས་དང༌། འབྱུང་པོ་སར་ཧི་ནི་ཏ་ཀུན་ཏུ་རྟོག་འདོད་ཅེས་བྱ་བ་དག་གིས་བསྒྲུབས་ནས་མི་མ་ཡིན་པ་དེ་དག་གིས་ཤི་བ་དེས་སྔོན་ཇི་ལྟར་གཏམ་བྱས་པ་དང༌། 
\b
\qc ཆ་ལུགས་ཀྱི་དན་རྟགས་དག་འཇིག་རྟེན་པ་དག་བསླུ་བའི་ཕྱིར་སྟོན་ཅིང་སྨྲ་བ་དག་ཡིན་པར་བཀའ་བསྩལ་པ་ན། ལྷས་སྦྱིན་སོགས་ཁ་ཅིག་ཐེ་ཚོམ་དུ་གྱུར་ནས་བཅོམ་ལྡན་འདས་ཐམས་ཅད་མཁྱེན་པ་ཡིན་མིན་རྟོགས་ཕྱིར། ལྷས་སྦྱིན་གྱིས་འཛམ་གླིང་གི་ཤིང་རིགས་ཙན་དན་དང་སྨག་ཤ་དང་སེང་ལྡེང་ལ་སོགས་པ་བརྒྱ་སྟོང་མང་པོ་བཅད་ནས་བསྲེག་པའི་ཐལ་བ་རྣམས་སོ་སོར་མི་ནོར་བའི་མཚན་མ་བྱས་ཏེ་བཅོམ་ལྡན་འདས་ཀྱི་སྤྱན་སྔར་ཁྱེར་བ་ན། 
\b
\qc བཅོམ་ལྡན་འདས་ཀྱིས་དེ་དག་རིམ་པར་འདི་ནི་ཙན་དན་གྱི་ཐལ་བའོ་ཞེས་སོགས་སོ་སོར་མ་འདྲེས་པར་གསུངས་པས། ལྷས་སྦྱིན་བཅོམ་ལྡན་འདས་ལ་རྣམ་པ་ཐམས་ཅད་མཁྱེན་པའི་ཡེ་ཤེས་མངའ་བར་ཡིད་ཆེས་པར་གྱུར་ཏེ། ཚེ་འཕོས་པ་ཇི་ལྟར་འགྱུར་བར་གསུངས་པ་ངེས་སོ་སྙམ་ནས། བཅོམ་ལྡན་འདས་ནི་ཀུན་མཁྱེན་ལགས། །ཤིང་མང་ཐལ་བའི་བྱེ་བྲག་རྣམས། །མ་གཟིགས་མ་གསན་ངེས་པར་མཁྱེན། །ཚེ་འཕོས་ཅི་འགྱུར་གསུངས་པར་ངེས། །ཞེས་བསྟོད་ཏོ། །
\b
\qc དེ་བཞིན་དུ་ཤཱཀྱ་མིང་ཅན་གྱིས་སེར་སྐྱའི་གྲོང་ཁྱེར་ཆེན་པོར་སོང་སྟེ། ཁྱིམ་ཇི་སྙེད་པ་ལས་འབྲས་ཀྱི་ཕུབ་མ་རེ་རེ་སོ་སོར་མི་ནོར་བའི་མིང་བྱང་བཅུག་ནས་ཐུབ་པོར་བཅིངས་པ་གླང་པོ་ཆེའི་རྒྱབ་ཁལ་ལོང་བ་ཁྱེར་ཏེ་སྤྱན་སྔར་ཕྱིན་པའང་སོ་སོར་མ་ནོར་བར་མཁྱེན་ནས་གསུངས་པས་ཡིད་ཆེས་ཏེ་དེས་ཀྱང༌། སངས་རྒྱས་སྤྱན་གྱིས་ཐམས་ཅད་གཟིགས། །འཇིག་རྟེན་པ་ལྟར་བརྫུན་མི་མངའ། །ཤཱཀྱའི་གྲོང་ཁྱེར་ཇི་སྙེད་པའི། །འབྲས་ཀྱི་ཕུབ་མ་མ་ནོར་མཁྱེན། །སེམས་ཅན་ཚེ་འཕོས་ཕ་རོལ་ལ། །ཇི་ལྟར་སྣང་བ་འཇིག་རྟེན་བརྫུན། །བཅོམ་ལྡན་འདས་ཀྱིས་གསུངས་པ་བདེན། །ཀུན་གཟིགས་ཁྱོད་ལ་ཕྱག་འཚལ་ལོ། །ཞེས་བསྟོད་པར་བྱས་སོ། །གཞན་ཡང༌། 
\b
\qc ཨོཾ་ཛྙཱ་ན་ཨ་ཝ་ལོ་ཀི་ཏེ་ན་མཿས་མནྟ་སྥ་ར་ཎརསྨི་བྷ་ཝ་ས་མ་ཡ་མ་ཧཱ་མ་ཎི་དུ་རུ་དུ་རུ་ཧྲཱྀ་ད་ཡ་ཛྭ་ལ་ན་ཧཱུྃ་ཞེས་པ་འབབ་ཆུའམ་མཚོ་འགྲམ་དུ་ལག་གཡས་པའི་ཁྱོར་བར་ཆུ་བླུགས་ལ་ཡེ་ཤེས་སྐར་མདའི་སྙིང་པོ་འདི་ལན་བདུན་བཟླས་ཏེ་ཆུ་ཁྱོར་བ་བདུན་སླར་ཆུར་བླུགས་ན་སངས་རྒྱས་ཀྱི་སྤྱན་གྱིས་གཟིགས་པའི་ཡི་དྭགས་ཇི་སྙེད་ཡོད་པ་དེ་དག་གིས་ལྷའི་ཞལ་ཟས་ཀྱི་རོ་དང་བཏུང་བའི་རོ་མཆོག་དང་ལྡན་པ་ཐོབ་ཅིང་ཡི་དྭགས་རེ་རེ་ལའང་ཁ་ཟས་དང་བཏུང་བ་ཡུལ་མ་གྷ་དྷའི་བྲེ་བདུན་བདུན་\bd གྱིས\bd*་ཚིམ་པར་བྱས་པར་འགྱུར་ཞིང༌། ཆུ་དེ་འཐུང་བ་ཙམ་གྱིས་དེ་ཐམས་ཅད་ཡི་དྭགས་ཀྱི་སྐྱེ་གནས་ལས་ཐར་ཅིང་བདེ་འགྲོ་མཐོ་རིས་ཀྱི་སྐྱེ་གནས་སུ་སྐྱེས་པར་འགྱུར་རོ། །
\b
\qc སྐྱེས་པ་དང་བུ་མེད་བུ་དང་བུ་མོ་གཞན་ཡང་བྱོལ་སོང་གི་སྐྱེས་གནས་སུ་གཏོགས་པའི་ཡི་དྭགས་སམ་བྱའམ། ཆུ་གནས་ལ་སོགས་པ་གང་གིས་ཆུ་དེ་འཐུང་བ་ཐམས་ཅད་ཀྱི་སྡིག་པ་དང་སྒྲིབ་པ་ཐམས་ཅད་བྱང་ཞིང་བདེ་འགྲོའི་ལམ་དུ་འགྲོ་བར་འགྱུར་རོ་ཞེས་དང༌། བཟའ་བཏུང་གང་ཡང་ཆོས་ཀྱི་སྦྱིན་པ་ཚིག་བཞི་རེ་བཏོན་ཏེ་ཡི་དྭགས་རྣམས་ཀྱིས་ཐོབ་པར་བསྔོས་པས་ཟས་ཀྱི་གོ་ཆོད་པར་མདོ་ལས་གསུངས་པས་ན་དེ་བཞིན་གཤེགས་པའི་གསུང་པ་སླུ་བ་མེད་པ་ལ་ཡིད་ཆེས་ཀྱི་དད་པས་ལག་ལེན་ལ་ཐེབ་པར་བྱའོ། །གཞན་ཡང་ཡི་དྭགས་གཏོར་མ་ཟ་བ་འཁུ་ལྡོག་ཅན་ཞེས་སྙིགས་དུས་འདིར་དཀྱིལ་འཁོར་གཉན་པོའི་མདུན་དུ་བསད་ཤའི་དམར་མཆོད་བྱས་པས་ལྷ་ཡེ་ཤེས་པ་རྣམས་གཏན་ནས་དེར་མི་ཉེ་ཞིང༌། 
\b
\qc དེར་ཤ་ཁྲག་ལ་དགའ་བའི་མཁའ་རྒྱུའི་ཡི་དྭགས་རྣམས་སྒྲུབ་པ་པོ་ལ་འཁོར་ནས་ཕན་ཚུན་གཅིག་གྲོགས་གཅིག་གིས་བྱས་པས་དེ་དག་གི་མཐུས་སྒྲུབ་པ་པོ་ལ་ལྷ་མཐོང་འདྲེ་མཐོང་མངོན་ཤེས་ལུང་བསྟན་ཕྲན་བུ་དང་འདྲེ་འདུལ་དང་ངག་ནུས་ཅུང་ཟད་རེ་ཡོད་པར་གྱུར་ནས་ཕ་མགོ་བུས་གཡོག་བུ་མགོ་དགྲས་གཡོག་པ་བཞིན་ལྷ་འདྲེས་མགོ་གཡོག་སྟེ་རེ་ཞིག་འཕྲལ་རྐྱེན་ཕྲན་བུ་རེ་སེལ་ཞིང་མཐུན་རྐྱེན་ཕྲན་བུ་རེ་སྒྲུབ་པའི་སྡོང་གྲོགས་ཅུང་ཟད་རེ་འཕྲལ་དུ་བྱེད་ནུས་ན་ཡང༌། 
\b
\qc ཅུང་ཟད་ཙམ་གྱིས་འཁུ་ལྡོག་འབྱུང་ཞིང་རང་གཞན་ལ་གནོད་ཚབ་ཆེ་བ་དང་ཕུགས་སུ་ཡོན་བདག་མཆོད་གཉིས་ཀར་ཁ་མི་དགེ་ཞིང་བཀྲ་མི་ཤེས་པས་འདི་ཕྱི་གཉིས་ཕུང་དུ་འགྱུར་བའི་མཁའ་རྒྱུའི་ཡི་དྭགས་རྣམས་ལ་བསླུ་བ་མེད་པའི་དཀོན་མཆོག་གསུམ་ལས་ཀྱང་བློ་སྙིང་བྲང་གསུམ་གཏད་ནས། མཆོད་ཅིང་བསྟོད་དེ་ལྷ་རུ་བསྟེན་པ་འདི། ཡི་དྭགས་ལྷ་རུ་མཐོང་བའི་དུས། །བོད་སྡུག་པའི་དུས་ལ་བབ་པ་ཡིན། །ཞེས་གསུངས་པའི་བདེན་པའི་ལུང་བསྟན་ཐོག་ཏུ་བབ་པ་ཡིན་ནོ། །
\b
\qc དེ་ལྟར་མཁའ་ལ་རྒྱུ་བའི་བཙན་དང་རྒྱལ་པོ་ཤི་འདྲེ་ལ་སོགས་པ་ནི་དུས་རྟག་ཏུ་གཞན་ལ་བསམ་པ་ངན་ཞིང་སྦྱོར་བ་རྩུབ་པས་ཤིང་འཕོས་མ་ཐག་དམྱལ་བ་ལ་སོགས་པའི་ངན་སོང་དུ་ལྷུང་བ་མང་ངོ༌། །ཞག་བདུན་རེའི་མཚམས་སུ་རང་ཉིད་སྔར་མཚོན་སོགས་གང་གིས་ཤི་བའི་རྐྱེན་དེས་ཡང་འཆི་བར་འགྱུར་བའི་སྡུག་བསྔལ་མྱོང་ཞིང་སླར་སྐད་ཅིག་གིས་སྐྱེ་བས་ཡང་འཆི་ཡང་སྐྱེ་ལ་སོགས་པའི་སྡུག་བསྔལ་དེ་གཞན་ལ་སྤོར་བར་འདོད་པས་གང་དུ་ཕྱིན་པ་དེར་གནོད་ཅིང་རང་ལ་ཅི་ཡང་མི་ཕན་པ་དང༌། 
\b
\qc སྔོན་གྱི་རང་གི་མཛའ་བཤེས་སོགས་ཀྱི་དྲུང་དུ་དགའ་ནས་ཕྱིན་ཚེ་དེ་དག་ལ་གློ་བུར་དུ་ནད་དང་སྨྱོ་འབོག་ལ་སོགས་པ་མི་འདོད་པ་སྣ་དགུ་འབྱུང་བ་དང༌། གཞན་ནུས་མཐུ་ཅན་གྱིས་མནན་བསྲེགས་འཕང་གསུམ་བྱས་པས། ས་འོག་མུན་པའི་གནས་སུ་བསྐལ་པའི་བར་དུ་མནན་པ་དང༌། 
\b
\qc སྦྱིན་སྲེག་གི་མེས་བསྲེག་པ་དང༌། ཡུངས་ཀར་སོགས་ཀྱི་བྲབས་པས་ལུས་དུམ་བུ་སྟོང་དུ་འགྲོ་བ་ལ་སོགས་པ་དང་དུས་ཚིགས་དང་ཉི་ཟླ་ཕྱིན་ཅི་ལོག་སོགས་ཡི་དྭགས་སྤྱི་དང་མཐུན་པར་འཆར་རོ། །དེ་ལྟར་བསམས་ནས་འདྲེ་གདོན་རྣམས་ལ་ཡང༌། གནོད་བྱ་གནོད་བྱེད་རྒྱུ་འབྲས་ལས་ཀྱི་འབྲེལ། ཞེས་པ་ལྟར་བསམ་ནས་ཡོན་བདག་དང་འདྲེ་གདོན་གཉིས་ལས་ངན་གྱིས་འབྲེལ་བ་ལ་ཆགས་སྡང་མེད་པར་སྙིང་རྗེ་བསྒོམ་པའི་ཡུལ་དུ་མཉམ་པར་བལྟས་ནས་ནད་པ་སོགས་ལ་ཕན་ཕྱིར་འདྲེ་གདོན་ཨར་ལ་གཏད་པའི་དྲག་ལས་སྤངས་ཏེ་བྱམས་དང་སྙིང་རྗེ་བྱང་ཆུབ་ཀྱིས་སེམས་བསྒོམ་པ་ནི་འཕྲལ་ཕུག་གཉིས་ཀར་ཕན་པའི་མན་ངག་དམ་པའོ། །
\b
\qc དེ་ལྟར་ཕྱི་ནང་སྒོས་ཁུར་མཚུན་ལྷ་མཁའ་རྒྱུ་སོགས་ཡི་དྭགས་ཀྱི་སྡེ་ཚན་སུམ་ཅུ་རྩ་དྲུག་ཏུ་སྐྱེ་བའི་སྡུག་བསྔལ་རྒྱུ་འབྲས་ཐམས་ཅད་དང་བྲལ་ནས་དཔེར་ན་བྱང་\bd སྒྲ\bd*་\bd མི\bd*་\bd སྙན\bd*་\bd པའི\bd*་\bd མི\bd*་རྣམས་ནི་སྐྱེས་པ་དང་མཉམ་དུ་དཔག་བསམ་གྱི་ཤིང་རེ་འབྱུང་ཞིང་སུས་ཀྱང་བདག་གིར་མ་བཟུང་ཞིང་མ་རྨོས་པའི་ལོ་ཐོག་དང་དཔག་བསམ་གྱི་ཤིང་དེ་ལས་ཟས་གོས་ལ་སོགས་པ་གང་འདོད་འབྱུང་བས་ལོངས་སྤྱོད་ཕུན་སུམ་ཚོགས་པ་དང་ལྡན་པ་དང་རྒྱུད་འཇམ་ཞིང་རང་བཞིན་གྱིས་དགེ་བ་ཅན། 
\b
\qc མི་དགེ་བ་བཅུ་མི་སྤྱོད་པ་\bd བཞིན\bd*་\bd དུ\bd*་འཇིག་རྟེན་གྱི་ཁམས་མཐའ་ཡས་པ་ན་གནས་པའི་\bd ཡི\bd*་དྭགས་\bd རྣམས\bd*་\bd ནི\bd*་བཟའ་བཏུང་གོས་རྒྱན་ལ་སོགས་འདོད་པའི་ཡོན་ཏན་ཐམས་ཅད་ལ་ལོངས་སྤྱོད་པའི་བདེ་\bd བ\bd*་ཕུན་སུམ་ཚོགས་པ་དང་ལྡན་པར་\bd གྱུར\bd*་ཅིག །
\b
\v 872 \bd འཕགས\bd*་\bd པ\bd*་\bd སྤྱན\bd*་\bd རས\bd*་\bd གཟིགས\bd*་\bd དབང\bd*་ཕྱུག་ཡི་དྭགས་ཀྱི་གནས་སུ་བྱོན་ཏེ་རང་\bd གི\bd*་\bd ཕྱག\bd*་སོར་བཅུ་དང་ཞབས་སོར་བཅུ་དང་སྐུའི་བ་སྤུའི་བུ་ག་ཐམས་ཅད་\bd ནས\bd*་\bd འབབ\bd*་\bd པའི\bd*་བདུད་རྩི་\bd འོ\bd*་མའི་\bd རྒྱུན\bd*་ཏེ་མངར་ཞིང་རེག་བྱ་བསིལ་བ་དཔག་ཏུ་མེད་པ་\bd ཀུན\bd*་\bd གྱིས\bd*་\bd ཡི\bd*་དྭགས་\bd རྣམས\bd*་\bd ནི\bd*་ཁ་མགྲིན་ཡངས་པར་གྱུར་ཏེ་
\b
\qc ཇི་ལྟར་འདོད་པ་བཞིན་ཏུ་བཟའ་བཏུང་ལ་སོགས་པས་ཚིམ་པར་\bd བྱས\bd*་\bd ཤིང\bd*་བདུད་རྩིའི་ཆུ་ལ་\bd ཁྲུས\bd*་\bd བྱས\bd*་པས་ཚ་གདུང་དང་བྲལ་ཏེ་\bd རྟག\bd*་\bd ཏུ\bd*་\bd བསིལ\bd*་བའི་ཡིད་དུ་འོང་བ་དང་ལྡན་པར་གྱུར་པ་རྣམས་ལ་ཡི་གེ་དྲུག་མའི་ཆོས་སྒྲོགས་པ་ཐོས་པའི་མོད་ལ་བྱང་ཆུབ་སེམས་དཔའ་འདོད་པའི་སྦྱིན་ཞེས་བྱ་བ་མིང་མཐུན་པ་ཤ་སྟག་ཏུ་གྱུར་ཏེ་བདེ་བ་ཅན་དུ་སྐྱེས་པར་གསུངས་པ་ལྟར་བདེ་བ་དང་ལྡན་\bd པར\bd*་\bd ཤོག\bd*་ཅིག །
\b
\v 873 མར་མེ་བརྐུས་པ་དང་བསད་པ་དང་ཆོས་ཀྱི་སྣང་བ་ལ་བར་ཆད་བྱས་པ་དང༌། ཆོས་ལ་ལོག་ལྟ་སྐུར་འདེབས་སྐྱེས་བུ་དམ་པ་དང་ཕ་མ་ལ་མིག་ལོག་དང་གླེགས་བམ་འཇིག་པར་བྱས་པ་དང༌། གཞན་གྱི་མིག་འབྱིན་པར་བྱས་པ་ལ་སོགས་པའི་ལས་ཀྱི་ལྷག་མའི་འབྲས་བུ་འཇིག་རྟེན་གྱི་ཁམས་མཐའ་ཡས་པ་རྣམས་སུ་མིག་ལོང་བའི་\bd ལོང\bd*་\bd བ\bd*་ཇི་སྙེད་ཡོད་པ་དང་དེའི་རྒྱུ་བསྒྲུབ་པ་ཐམས་ཅད་སྡུག་བསྔལ་རྒྱུ་འབྲས་ཐམས་ཅད་དང་བྲལ་ནས་དེ་\bd རྣམས\bd*་\bd ཀྱིས\bd*་མར་མེ་འབུལ་བ་ལ་སོགས་པ་རྒྱུ་སྒྲུབ་པ་དང་མིག་རྣམ་པར་དག་པས་\bd གཟུགས\bd*་རྣམ་པར་དག་པ་དང་ཡེ་ཤེས་ཀྱི་སྤྱན་གྱིས་ཤེས་བྱའི་ཆོས་ཐམས་ཅད་ཀྱི་ཇི་ལྟ་བ་དང་ཇི་སྙེད་པའི་དོན་\bd མཐོང\bd*་\bd ཞིང\bd*་རྟོགས་པར་ཤོག་ཅིག །
\b
\qc སྐུ་གསུང་ཐུགས་རྟེན་གྱི་མདུན་གྱི་རོལ་མོའི་སྒྲ་རྒྱུན་བཅད་པ་སོགས་ཀྱི་འབྲས་བུ་\bd འོན\bd*་\bd པས\bd*་ཏེ་འོན་པ་རྣམས་སྡུག་བསྔལ་དང་བྲལ་ཏེ་ལྷའི་རྣ་བའི་མངོན་པར་ཤེས་པས་དུས་\bd རྟག\bd*་\bd ཏུ\bd*་\bd སྒྲ\bd*་ཡིད་དུ་འོང་བ་\bd ཐོས\bd*་པར་\bd ཤོག\bd*་ཅིག །བུད་མེད་སོགས་སྦྲུམ་མ་རྣམས་བུ་བཙའ་བའི་དུས་སུ་བུ་ལ་ལྕགས་ཀྱི་འཇུར་མིག་ཏུ་དྲང་བ་ལྟ་བུ་ལ་སོགས་པ་དང་མ་ལའང་རུས་ཚིགས་ཐམས་ཅད་འཁྲོལ་ཞིང་བྱེ་བ་ལ་སོགས་པའི་སྡུག་བསྔལ་ཆེན་པོས་མ་བུ་གཉིས་ཀའམ་གང་རུང་འཆི་བའམ་འཆི་ལ་ཐུག་པའི་སྡུག་བསྔལ་དང་བྲལ་ཏེ་
\b
\qc ཡུམ་ལྷ་\bd མོ\bd*་\bd སྒྱུ\bd*་\bd འཕྲུལ\bd*་ཆེན་མོ་ལས་སྲས་གཞོན་ནུ་དོན་ཐམས་ཅད་གྲུབ་པ་འཁྲུངས་པའི་ཚེ་ལུམྦི་ནི་ཡི་ནགས་ཚལ་གྱི་ཤིང་དྲུང་དུ་བཀྲ་ཤིས་པའི་ལྟས་ངོ་མཚར་བ་དང་བཅས་ཏེ་གནོད་པ་ཅི་ཡང་མེད་པར་མ་ཟད་བསམ་གཏན་གྱི་བདེ་བ་ཕུན་སུམ་ཚོགས་པ་ལྟ་བུ་དང་ལྡན་པར་འཁྲུངས་པ་\bd ཇི\bd*་ལྟ་བ་\bd བཞིན\bd*་\bd དུ\bd*་\bd སྦྲུམ\bd*་\bd མ\bd*་རྣམས་\bd ལའང\bd*་ནད་ལ་སོགས་པའི་སྡུག་བསྔལ་གྱི་\bd གནོད\bd*་པ་\bd མེད\bd*་པར་སྲས་མཚན་ལྡན་ཡིད་དུ་འོང་བ་བདེ་བའི་སྒོ་ནས་\bd བཙའ\bd*་\bd བར\bd*་\bd ཤོག\bd*་ཅིག །
\b
\qc དེ་ཡང་བུ་ངན་པ་དང་བཟང་པོ་མངལ་ན་གནས་པ་ན་དེའི་རྟགས་མ་ལ་འབྱུང་སྟེ། སྔོན་མ་སྐྱེས་དགྲ་མངལ་ན་གནས་ཚེ་མས་བུའི་ཕ་གཟུགས་ཅན་སྙིང་པོའི་ཤ་ཟ་བར་འདོད་པ་དང༌། ཤཱ་རིའི་བུ་མངལ་ན་གནས་ཚེ་མ་ཉིད་མཁས་པ་སུ་དང་བརྩད་ཀྱང་རྒྱལ་བར་འགྱུར་བ་དང༌། རྒྱལ་བུ་བསོད་ནམས་སྟོབས་མངལ་ན་བཞུགས་ཚེ་བཀྲ་ཤིས་པའི་ལྟས་མང་པོ་དང་བཅས་ཤིང་མ་ཉིད་ཁྲི་མཐོན་པོར་འདུག་སྟེ་ཆོས་སྟོན་པར་འདོད་པའི་ཚེ་ཡབ་ཀྱིས་ཕྱོགས་ཐམས་ཅད་དུ་དྲིལ་སྒྲགས་ཏེ་འདུས་པ་ན་ཁྲི་མཐོན་པོར་བག་ཚ་བ་མེད་པར་འདུག་ནས་སྔོན་མ་བྱུང་བའི་ཚིགས་སུ་བཅད་པ། བསོད་ནམས་བསགས་ན་བདེ་བར་འགྱུར། དེ་ཕྱིར་མིས་ནི་བསོད་ནམས་བྱ། །དེ་ལས་ཡང་དང་ཡང་དུ་བྱ། །དེ་ཉིད་ལ་ནི་བརྩོན་པར་བྱ། །ཞེས་སྨྲས་མ་ཐག་ཏུ་ལེགས་པར་སྨྲས་སོ་མཆོག་ཏུ་སྨྲས་སོ་ཞེས་པའི་སྒྲ་བར་སྣང་ནས་བྱུང་བ་ལ་སོགས་པའི་ངོ་མཚར་བར་བྱུང་བ་དང༌། 
\b
\qc བདག་ཅག་གི་སྟོན་པ་ཐུགས་རྗེ་ཅན་ལྷུམས་སུ་བཞུགས་ཚེ་སྒྱུ་འཕྲུལ་མས་ཆོས་ཀྱི་རྣམ་གྲངས་མང་པོ་ཤེས་པ་དང་ནད་པ་རྣམས་ལ་ཟས་བྱིན་པའམ་ཕྱག་གིས་རེག་པ་ཙམ་གྱིས་ནད་ལས་གྲོལ་བ་ལ་སོགས་པ་དང༌། དབེན་པ་ལ་ཐུགས་དགྱེས་པའི་རྟགས་སུ་ཡུམ་ལུམྦིའི་ནགས་ཚལ་དུ་བྱོན་ནས་སྐུ་འཁྲུངས་པ་ལ་སོགས་པ་ལྟ་བུ་ཡིན་ནོ་གསུངས།
\b
\v 874 སྐུ་གསུང་ཐུགས་རྟེན་གྱི་ན་བཟའ་དང་ཕ་མའི་གོས་བཤུས་ཤིང་ཤིག་གྲང་སར་འཕང་བ་ལ་སོགས་པའི་འབྲས་བུ་གོས་མེད་\bd གཅེར\bd*་\bd བུ\bd*་གྱུར་པ་\bd རྣམས\bd*་\bd ཀྱིས\bd*་སྡུག་བསྔལ་དང་བྲལ་ནས་སྲབ་འཇམ་ཡང་བ་རེག་ན་བདེ་བའི་ལྷའི་\bd གོས\bd*་ཕུན་སུམ་ཚོགས་པ་\bd དག\bd*་ཐོབ་པའི་བདེ་བ་\bd དང\bd*་ལྡན་པར་ཤོག་ཅིག །
\b
\qc དེ་བཞིན་དུ་ཞལ་ཟས་ལ་སོགས་པ་ལ་མི་དབང་བར་སྤྱད་པ་ལ་སོགས་པའི་འབྲས་བུས་ལྟོག་ངར་ཆེ་བ་གོ་ཡོར་དང་རྡོ་ཕྱེའི་ཁ་ཟས་ཅན་ཕུག་རོན་དང་ཁྱི་ལ་སོགས་པ་བཀྲེས་\bd པ\bd*་ཡི་སྡུག་བསྔལ་བ་\bd རྣམས\bd*་\bd ཀྱིས\bd*་རོ་བརྒྱ་ལྡན་པའི་\bd ཟས\bd*་ཕུན་ཚོགས་\bd དང\bd*་\bd ནི\bd*་\bd སྐོམ\bd*་\bd པ\bd*་ཡི་སྡུག་བསྔལ་བ་\bd རྣམས\bd*་\bd ཀྱིས\bd*་ཡན་ལག་བརྒྱད་ལྡན་\bd གྱི\bd*་ཆུ་དང་ལྷའི་བདུད་རྩི་\bd དག\bd*་\bd དང\bd*་མངར་གསུམ་གྱི་ཁུ་བ་ལ་སོགས་པ་ཡི་\bd བཏུང\bd*་\bd བ\bd*་\bd ཞིམ\bd*་པོ་རྣམས་ཀྱང་\bd ཐོབ\bd*་\bd པར\bd*་\bd ཤོག\bd*་ཅིག །
\b
\v 875 རྐུ་འཕྲོག་སོགས་ཀྱི་ལས་ཀྱི་ལྷག་མ་\bd བཀྲེན\bd*་པའམ་དབུལ་ཞིང་ཕོངས་པར་གྱུར་\bd པ\bd*་\bd རྣམས\bd*་\bd ཀྱིས\bd*་གསེར་དངུལ་རྟ་གླང་ལ་སོགས་པའི་\bd ནོར\bd*་ཕུན་སུམ་ཚོགས་པ་\bd ཐོབ\bd*་པར་\bd ཤོག\bd*་ཅིག དེ་ལ་ཡང་ཕྱིའི་ནོར་ལོངས་སྤྱོད་མེད་པས་ཕོངས་ཤིང་དབུལ་བ་བས་ནང་སེམས་ཀྱིས་འདོད་པ་ཆེ་ཞིང་ཆོག་མི་ཤེས་པ་ནི་ཤིན་ཏུ་དབུལ་ཞིང་ཕོངས་པ་ཐ་ཆད་པ་སྟེ། དབུལ་པོ་དེས་པས་ནོར་བུ་རིན་པོ་ཆེ་རྙེད་པ་བདག་ཅག་གི་སྟོན་པ་ཐུགས་རྗེ་ཅན་ལ་ཕུལ་བ་ལ་སྟོན་པས་འཇིག་རྟེན་འདི་ན་སུ་དབུལ་ཞིང་ཕོངས་པ་དེ་ལ་སྦྱིན་ནོ་ཞེས་གཞན་ཕོངས་ཤིང་དབུལ་བ་སུ་ལའང་མ་སྦྱིན་པར་རྒྱལ་པོ་གསལ་རྒྱལ་ལ་སྦྱིན་པར་མཛད་པ་ལྟ་བུ་ཡིན་ནོ། །
\b
\qc སེམས་མྱ་\bd ངན\bd*་གྱིས་གདུངས་ཤིང་\bd ཉམ\bd*་\bd ཐག\bd*་པ་རྣམས་ཀྱང་མྱ་ངན་དང་བྲལ་ནས་སེམས་\bd དགའ\bd*་བདེ་རྒྱ་ཆེན་པོ་\bd ཐོབ\bd*་པར་\bd ཤོག\bd*་ཅིག །རེ་ཆེ་བས་གཉེན་གྲོགས་ཀྱིས་བསླུས་པ་དང༌། ཆོས་འཇིག་རྟེན་གྱི་བྱ་བ་གང་དག་མི་འགྲུབ་པར་ཤེས་པས་\bd ཡིད\bd*་\bd ཆད\bd*་པ་\bd རྣམས\bd*་\bd ཀྱང\bd*་སླར་འགྲུབ་པར་ཤེས་པས་\bd ཡིད\bd*་\bd སོས\bd*་\bd ཤིང\bd*་\bd བརྟན\bd*་\bd པ\bd*་སྟེ་འགྲུབ་ངེས་པས་སེམས་ལ་དཔའ་གདེངས་\bd ཕུན\bd*་\bd སུམ\bd*་\bd ཚོགས\bd*་པ་ཐོབ་\bd པར\bd*་ཤོག་ཅིག །
\b
\v 876 སྐྱེ་དགུ་སེམས་ཅན་རྣམས་ཀྱིས་སྤྱོད་ངན་མི་དགེ་བ་སྣ་ཚོགས་བྱས་པའི་དབང་གིས་ནད་རིགས་མི་འདྲ་བ་སྣ་ཚོགས་པ་དང་ཁྱད་པར་གཉན་ནད་ནག་པོ་རྒྱུག་འགྱེལ་ལ་སོགས་པའི་མ་རུངས་པའི་ནད་ཀྱིས་མནར་བའི་\bd སེམས\bd*་\bd ཅན\bd*་འཇིག་རྟེན་གྱི་ཁམས་ན་\bd ནད\bd*་\bd པ\bd*་\bd ཇི\bd*་\bd སྙེད\bd*་ཡོད་\bd པ\bd*་དེ་དག་ཀྱང་ད་ལྟ་\bd མྱུར\bd*་བ་ཉིད་\bd དུ\bd*་ཚ་གྲང་ལ་སོགས་པའི་\bd ནད\bd*་རྣམས་\bd ལས\bd*་\bd ཐར\bd*་\bd བར\bd*་\bd གྱུར\bd*་\bd ཅིག\bd*།
\b
\qc འགྲོ་བ་མཐའ་ཡས་\bd པའི\bd*་\bd ནད\bd*་\bd ནི\bd*་རླུང་མཁྲིས་བད་ཀན་ལྡན་པའི་ནད་རིགས་བཞི་བརྒྱ་རྩ་བཞི་ལ་སོགས་\bd པ\bd*་\bd མ\bd*་\bd ལུས\bd*་\bd པ\bd*་རྣམས་དུས་\bd རྟག\bd*་ཏུ་འཇིག་རྟེན་གྱི་ཁམས་ཀུན་ཏུ་གང་ཟག་སུ་ལའང་\bd འབྱུང\bd*་\bd བར\bd*་\bd མེད\bd*་\bd པར\bd*་\bd ཤོག\bd*་ཅིག །
\b
\v 877 རྒྱལ་པོ་དང་ཆོམ་རྐུན་ཤ་ཟ་མེ་ཆུ་དུག་སྦྲུལ་ལ་སོགས་པའི་འཇིགས་པ་ཆེན་པོ་བཅུ་དྲུག་གིས་འཇིགས་ཤིང་\bd སྐྲག\bd*་\bd པ\bd*་\bd རྣམས\bd*་ལ་\bd ནི\bd*་\bd འཇིགས\bd*་པ་དེ་དག་\bd མེད\bd*་ཅིང་མི་འབྱུང་བར་\bd ཤོག\bd*་ཅིག །ཡན་ལག་ལྕགས་སྒྲོག་ལ་སོགས་པས་བཅིང་བ་དང་སྒོ་གསུམ་བྱད་ཀྱིས་\bd བཅིངས\bd*་\bd པ\bd*་རྣམས་\bd ནི\bd*་འཆིང་བ་སྣ་ཚོགས་པ་ལས་\bd གྲོལ\bd*་ཞིང་ཐར་\bd བར\bd*་\bd གྱུར\bd*་ཅིག །མཐོ་རྒྱལ་པོ་ནས་དམའ་འབུ་སྦྲང་ཡན་ཆད་ཁས་ཞན་ཅིང་དབང་ཆུང་བས་\bd མཐུ\bd*་སྟོབས་ནུས་པ་\bd མེད\bd*་པ་\bd རྣམས\bd*་\bd ནི\bd*་ཁས་དྲག་ཅིང་དབང་ཆེ་བས་\bd མཐུ\bd*་སྟོབས་ནུས་པ་དང་\bd ལྡན\bd*་\bd ཞིང\bd*་ཕུན་སུམ་ཚོགས་པར་གྱུར་ནས་ཀྱང་ང་རྒྱལ་ཕྲག་དོག་འཁྲུག་རྩོད་སོགས་མེད་པར་\bd སེམས\bd*་\bd ནི\bd*་\bd ཕན\bd*་\bd ཚུན\bd*་བརྩེ་ཞིང་བྱམས་པས་\bd མཉེན\bd*་ཞིང་འཇམ་པ་དང་ལྡན་པས་འགྲོགས་པར་\bd གྱུར\bd*་\bd ཅིག\bd*།
\b
\v 878 ཚོང་ལ་སོགས་པ་ལུགས་གཉིས་གང་གི་དོན་དུ་ལམ་དུ་ཞུགས་པའི་\bd འགྲོན\bd*་\bd པོ\bd*་\bd དག\bd*་\bd ནི\bd*་གང་སུ་ཡང་རུང་བ་\bd ཐམས\bd*་\bd ཅད\bd*་\bd ལ\bd*་ཡང་གང་དུ་འགྲོ་བའི་\bd ཕྱོགས\bd*་\bd རྣམས\bd*་\bd ཐམས\bd*་\bd ཅད\bd*་དུ་མི་ནད་དང་ཕྱུགས་ནད་དགྲ་རྐུན་ལ་སོགས་པའི་འགལ་རྐྱེན་ཉེར་འཚེ་མེད་ཅིང་བཀྲ་ཤིས་པའི་མཐུན་རྐྱེན་ཕུན་སུམ་ཚོགས་པས་ལམ་འཇམ་ཞིང་\bd བདེ\bd*་\bd བར\bd*་\bd ཤོག\bd*་ཅིག །རང་རང་གསེར་དངུལ་ལ་སོགས་པ་ལུགས་གཉིས་ཀྱི་དགོས་པ་\bd གང\bd*་\bd གི\bd*་དོན་དུ་འགྲོ་\bd བར\bd*་བྱེད་པ་ཡི་དོན་\bd དེ\bd*་ཐམས་ཅད་ཀྱང་\bd འབད\bd*་པ་དང་རྩོལ་བ་གང་ཡང་\bd མི\bd*་\bd དགོས\bd*་པར་ལྷུན་གྱིས་\bd འགྲུབ\bd*་པར་\bd གྱུར\bd*་\bd ཅིག\bd*།
\b
\v 879 ཆུ་བོ་ཆེན་པོ་ལ་\bd གྲུ\bd*་\bd དང\bd*་རྒྱ་མཚོ་ཆེན་པོ་ལ་གྲུ་\bd ཆེན\bd*་\bd པོ\bd*་\bd གཟིངས\bd*་སུ་\bd ཞུགས\bd*་པ་\bd རྣམས\bd*་དུས་མིན་གྱི་རླུང་དང་ཆུ་སྲིན་ལ་སོགས་པའི་གནོད་པའི་ཉེར་འཚེ་ཅི་ཡང་མེད་པར་ཡིད་བཞིན་གྱི་ནོར་བུ་རིན་པོ་ཆེ་ལེན་པ་ལ་སོགས་པའི་\bd ཡིད\bd*་\bd ལ\bd*་\bd བསམ\bd*་\bd པ\bd*་ཡི་དོན་ཐམས་ཅད་འབད་རྩོལ་མེད་པར་\bd འགྲུབ\bd*་པར་\bd གྱུར\bd*་ཏེ་\bd ཆུ\bd*་\bd ཡི\bd*་ཚུ་རོལ་ངོགས་\bd སུ\bd*་ལུས་སེམས་\bd བདེར\bd*་ཏེ་བདེ་བར་\bd ཕྱིན\bd*་\bd ནས\bd*་རང་རང་གི་ཕ་མ་གཉེན་གྲོགས་རྣམས་\bd དང\bd*་\bd ལྷན\bd*་\bd ཅིག\bd*་ཏུ་གཞི་བྱེས་ཀུན་བདེ་བར་གདོང་འཛོམ་སྟེ་དགའ་བདེའི་གཏམ་དང་སྟོན་མོ་སྣ་ཚོགས་བྱེད་པས་\bd དགའ\bd*་\bd བར\bd*་\bd ཤོག\bd*་ཅིག །
\b
\v 880 \bd མྱ\bd*་ངན་སྟེ་རྩ་ཆུ་ཤིང་སོགས་མེད་པས་དབེན་པའམ་མྱ་ངན་གྱི་ཐང་དང་ནགས་ཚལ་འཇིགས་སུ་རུང་བ་ལ་སོགས་པ་རྣམས་སུ་\bd ལམ\bd*་\bd གོལ\bd*་བའམ་ནོར་ནས་གར་འགྲོ་གཏོལ་མེད་པས་\bd འཁྱམས\bd*་\bd པ\bd*་\bd རྣམས\bd*་ལ་ལམ་སྟོན་པའི་དོན་མཐུན་གྱི་\bd འགྲོན\bd*་\bd པོ\bd*་\bd དག\bd*་\bd དང\bd*་\bd ཕྲད\bd*་པར་\bd གྱུར\bd*་\bd ནས\bd*་\bd ཆོམ\bd*་རྐུན་དང་\bd སྟག\bd*་སེང་དུག་སྦྲུལ་ལ་\bd སོགས\bd*་པའི་\bd འཇིགས\bd*་པ་\bd མེད\bd*་པར་ལམ་དུ་དཀའ་ཚེགས་ཀྱིས་\bd མི\bd*་\bd ངལ\bd*་བར་\bd བདེ\bd*་བླག་ཉིད་དུ་\bd འདོང\bd*་ཞིང་འོང་བར་\bd ཤོག\bd*་ཅིག །
\b
\v 881 སྟག་གཟིག་དུག་སྦྲུལ་ལ་སོགས་པའི་འཇིགས་པ་དང་བཅས་པའི་འབྲོག་\bd དགོན\bd*་པ་མི་ཡི་རྒྱུ་འགྲུལ་མེད་ཅིང་འདྲེ་སྲིན་སོགས་མི་མིན་གདུག་པ་ཅན་གནས་པར་གྲགས་པ་བྲག་རི་གཟིངས་མཐོ་བ་ལ་སོགས་པ་ལམ་\bd མེད\bd*་ཅིང་\bd ཉམ\bd*་\bd ང\bd*་\bd བར\bd*་སྟེ་འཇིགས་པ་ཆེ་བའི་གནས་སུ་\bd བྱིས\bd*་\bd པ\bd*་གཞོན་ནུ་དང་\bd རྒན\bd*་\bd པོ\bd*་ལོ་ལོན་\bd མགོན\bd*་\bd མེད\bd*་\bd པ\bd*་སྤྲང་པོ་དག་ལམ་དུ་ངལ་ཞིང་དུབ་པས་
\b
\bd གཉིད\bd*་དུ་ལོག་པ་དང་\bd མྱོས\bd*་ཏེ་དྲན་པ་ཉམས་\bd ཤིང\bd*་\bd རབ\bd*་ཏུ་\bd མྱོས\bd*་པས་བག་མེད་པར་གྱུར་ཏེ་བླ་འཁྱམ་པ་\bd རྣམས\bd*་ཚེ་ལེན་མདང་འཕྲོག་སྲོག་གཅོད་པ་ལ་སོགས་པའི་འདྲེ་སྲིན་པོ་ཤ་ཟ་འབྱུང་པོས་ཟ་བར་བྱེད་པས་ན་དེ་དག་ལ་འཕགས་པའི་ལྷ་གཙང་རིས་ཀྱི་དཔལ་མགོན་བདུན་ཅུ་རྩ་ལྔ་ལ་སོགས་པ་དང་རང་རང་གི་འགོ་བའི་ལྷ་ལྔ་དང་ཡུལ་དེའི་གཞི་བདག་སོགས་དཀར་ཕྱོགས་ཀྱི་\bd ལྷ\bd*་\bd དག\bd*་གིས་བར་ཆད་ལས་\bd བསྲུང\bd*་\bd བ\bd*་དང་སྐྱབས་པར་\bd བྱེད\bd*་\bd པར\bd*་\bd ཤོག\bd*་ཅིག །
\b
\qc འདྲེ་ལའང་སངས་རྒྱས་ཀྱི་བསྟན་པ་ལ་དད་པ་ཅན་ཡོད་དེ། དགེ་སློང་གཉིས་ལམ་དུ་འགྲོ་བ་ལ་སངས་རྒྱས་ཀྱི་བསྟན་པ་ལ་དད་པ་དང་མི་དད་པའི་སྲིན་པོ་གཉིས་ཀྱང་རྗེས་སུ་འབྲང་སྟེ་མི་དད་པ་དེས་འདི་གཉིས་ཀྱི་ཚེ་ལེན་ཅིང་མདངས་འཕྲོག་གོ་ཞེས་ཟེར་བ་ལ་དད་པ་ཅན་དེས་འདི་གཉིས་ཀྱི་ཆོས་ཞིག་གསུངས་ན་དེ་ལྟར་མི་བྱེད་མ་གསུང་ན་དེ་ལྟར་བྱེད་དོ་ཞེས་སོང་བ་ན་
\b
\qc དེ་གཉིས་ཀྱིས་དོན་མེད་ཀྱི་གཏམ་བཤད་ནས་ཟམ་ཁ་ཞིག་ནས་ཕན་ཚུན་བག་ཡོད་པར་གྱིས་ཤིག་ཅེས་བརྗོད་ནས་རང་རང་སོ་སོར་འགྲོ་བ་ན་སྲིན་པོ་གཅིག་ཤོས་སྐྲ་གཟིངས་བ་སོགས་ཚེ་ལེན་ཅིང་མདངས་འཕྲོག་པའི་ཉམས་སྟོན་པ་ལ་གཅིག་ཤོས་ཀྱིས་ཁྱོད་ཅི་བྱེད་ཆོས་གསུངས་པ་མ་ཐོས་སམ། ཅི་གསུངས་སོ་སོར་འགྲོ་བ་ན་བག་ཡོད་པར་གྱིས་ཤིག་ཅེས་བརྗོད་པས་བག་ཡོད་པ་ལས་ལྷག་པའི་ཆོས་ཅི་ཞིག་ཡོད་ཅེས་དེས་དེ་གཉིས་བསྲུང་བར་བྱས་པ་ལྟ་བུའོ། །
\b
\v 882 ལུས་ཅན་ཐམས་ཅད་\bd མི\bd*་\bd དལ\bd*་ཞིང་མི་ཁོམས་པའི་གནས་བརྒྱད་པོའི་སྡུག་བསྔལ་\bd ཀུན\bd*་\bd ལས\bd*་\bd ཐར\bd*་ནས་དལ་བ་མི་ཡི་ལུས་རྟེན་བཟང་པོ་ཐོབ་པའི་བདེ་\bd བ\bd*་\bd དང\bd*་ལྡན་པར་ཤོག་ཅིག །
\b
\qc མིར་གྱུར་ནའང་རང་རྒྱུད་ལོག་ལྟས་བསླད་པ་རྣམས་སྣོད་ཁ་སྦུབ་ལྟ་བུར་སངས་རྒྱས་བྱོན་ཀྱང་དོན་དུ་མི་འགྱུར་བས་དཀོན་མཆོག་དང་བདེན་བཞི་རྟེན་འབྲེལ་དང་ཁྱད་པར་ལས་རྒྱུ་འབྲས་ལ་ཡིད་ཆེས་ཀྱི་དད་པ་མེད་ན་བླང་དོར་ཕྱིན་ཅི་ལོག་ཏུ་གྱུར་ནས་ངན་སོང་ནས་ངན་སོང་དུ་བརྒྱུད་མར་འཇུག་པ་ལས་མེད་པས་ན་དེ་དག་སྡུག་བསྔལ་དང་བྲལ་ཏེ་དང་འདོད་ཡིད་ཆེས་ཕྱིར་མི་ལྡོག་པའི་\bd དད\bd*་པ་ཕུན་སུམ་ཚོགས་པ་\bd དང\bd*་ལྡན་པར་ཤོག་ཅིག །
\b
\qc བླང་དོར་གྱི་གནས་ལེགས་པར་ཤེས་པའི་ཤེས་རབ་ཀྱི་མིག་ལོང་བས་བླུན་ཞིང་རྨོངས་པ་རྣམས་ཀྱིས་འཇིག་རྟེན་ཚེ་འདིའི་དོན་ཙམ་ཡང་མི་འགྲུབ་ན་དམ་པའི་ཆོས་མི་ཤེས་པ་དང་མི་འགྲུབ་པ་ལྟ་སྨོས་ཀྱང་ཅི་དགོས། དེས་ན་ཤེས་རབ་མེད་པ་རྣམས་ཀྱིས་རང་གཞན་གྱི་དོན་མི་འགྲུབ་པ་སོགས་རྨོངས་པའི་སྡུག་བསྔལ་དང་བྲལ་ཏེ་སྐྱེས་སྦྱང་གི་\bd ཤེས\bd*་\bd རབ\bd*་ཕུན་སུམ་ཚོགས་པ་དང་ལྡན་པ་དང༌། 
\b
\qc ཐེག་ཆེན་ལམ་གྱི་རྩ་བ་སེམས་ཅན་ལ་སྙིང་རྗེ་ཡིན་པས་དེ་དང་བྲལ་ནས་སེམས་ཅན་རྣམས་ལ་སྙིང་རྗེ་མེད་པའི་བསམ་སྦྱོར་གྱིས་འདི་ཕྱི་གཉིས་ཕུང་གི་སྡུག་བསྔལ་དང་བྲལ་ཏེ་སེམས་ཅན་རྣམས་ལ་མ་ལྟར་\bd བརྩེར\bd*་\bd ལྡན\bd*་\bd ཞིང\bd*་སྟེ་བརྩེ་བའི་སྙིང་རྗེ་ཆེན་པོ་དང་ལྡན་པ་དང་མ་དག་པའི་ཟས་སྡིག་ཟས་ཤ་ཆང་སོགས་དང༌། ལོག་འཚོ་ལྔ་སྟེ། 
\b
\qc རིན་ཆེན་ཕྲེང་བ་ལས། ཚུལ་འཆོས་རྙེད་དང་བཀུར་སྟིའི་ཕྱིར། །དབང་པོ་སྡོམ་པར་བྱེད་པ་སྟེ། །ཁ་གསག་རྙེད་དང་བཀུར་སྟིའི་ཕྱིར། །ཚིག་འཇམ་སྔར་ནི་སྨྲ་བའོ། །གཞོག་སློང་དེ་ནི་ཐོབ་བྱའི་ཕྱིར། །གཞན་གྱི་རྫས་ལ་བསྔགས་བྱེད་པའོ། །ཐོབ་ཀྱིས་འཇལ་བ་རྙེད་པའི་ཕྱིར། །མངོན་སུམ་གཞན་ལ་\bd སྨོད\bd*་\bd བྱེད\bd*་པའོ། །རྙེད་པས་རྙེད་པ་རྣམས་འདོད་པ། །སྔར་ཐོབ་པ་ལ་བསྔགས་བྱེད་པའོ། །ཞེས་པ་དང༌། 
\b
\qc ལྡན་གྲོལ་མེད་པས་དད་ཟས་གཤིན་དཀོར་སྟེ། འདུལ་བ་ས་གའི་ལྷས། མི་སློབ་པ་ནི་བདག་པོར་སྤྱོད། །སློབ་པ་བྱིན་པ་སྤྱོད་པ་སྟེ། །བསམ་གཏན་ཀློག་དང་ལྡན་པ་ལ། རྗེས་གནང་སྤྱོད་པས་ཉེས་པ་མེད། །ལྷག་མ་ལེ་ལོས་བཅོམ་པ་ཡི། །བདག་ཉིད་རྣམས་ནི་བུ་ལོན་སྤྱོད། །ཚུལ་འཆལ་རྣམས་ལ་ནམ་དུ་ཡང༌། །གཙུག་ལག་ཁང་སོགས་ཉེར་སྤྱོད་བཀག །ཅེས་དང༌། སྙིང་གི་ཐུར་མ་ལས། ཚུལ་ཁྲིམས་འཆལ་བས་ས་ནི་གོམས་པ་གང༌། །ཟས་ནི་ཁམ་གཅིག་བཏུང་བ་ཆུ་ཕོར་གང༌། །ཙམ་ཞིག་དགེ་འདུན་རྫས་ལ་ལོངས་སྤྱོད་ན། །ལོག་འཚོ་ཡིན་ཏེ་དམྱལ་བར་སྐྱེ་བར་གསུངས། །ཞེས་གསུངས་པས་ན། 
\b
\qc མ་དག་པའི་ཟས་སོགས་ལ་ལོངས་སྤྱོད་པ་རྣམས་དེ་དང་བྲལ་ནས་འཚོ་བ་བྱ་ཚོལ་བྱིས་ཚོལ་གང་བྱུང་དེས་ཆོག་སྡིག་དང་མ་འདྲེས་པས་འཚོ་བ་རྣམ་པར་དག་པའི་ཟས་ཕུན་སུམ་ཚོགས་པ་\bd དང༌\bd*། སྤྱོད་པ་ངན་པ་ཕ་མར་\bd བརྙས\bd*་ཞིང་སྨོད་པ་དང་ཚོང་ཁེ་དཔོག །བཤས་ཉོ་བཤས་བཙོང་བག་མེད་ཐོ་ཅོ་ཁྱིམ་པ་སུན་འབྱིན་གྱི་སྤྱོད་པ་དཀོན་མཆོག་གི་རྐང་འདྲེན། 
\b
\qc བསྟན་པའི་བླ་བཙོང་སྡོམ་པ་ཉམས་ཤིང་དམ་ཚིག་འཆལ་བའི་སྤྱོད་པ་ངན་པས་རང་གཞན་གཉིས་ཕུང་གི་སྤྱོད་ངན་དང་བྲལ་ནས་མནའ་མི་ཟ། ཆང་མི་འཐུང༌། རྫུན་མི་བཤད། མི་ཆོས་གཙང་མ་བཅུ་དྲུག་གིས་གཞུང་བཟུང༌། ལྷ་ཆོས་འཕགས་པའི་ནོར་བདུན་གྱིས་རྒྱུད་འབྱོར་བས་བརྒྱན་ཏེ། ཚུལ་ཁྲིམས་རྣམ་པར་དག་པས་གཞི་བྱས་ཏེ། 
\b
\qc ཀློག་པ་ཐོས་བསམ་དང་སྤོང་བ་བསམ་གཏན་ལ་རྩེ་གཅིག་ཏུ་\bd སྤྱོད\bd*་པ་རྣམ་པར་དག་\bd པ\bd*་\bd ཕུན\bd*་སུམ་\bd ཚོགས\bd*་པའི་སྒོ་\bd ནས\bd*་བསྟན་འགྲོ་ལ་ཕན་པ་བླ་ན་མེད་པ་དང་ལྡན་པར་ཤོག་ཅིག །ཚེ་རབས་དྲན་ན་ལས་རྒྱུ་འབྲས་ལ་ཡིད་ཆེས་པ་དང༌། 
\b
\qc བྱང་ཆུབ་སེམས་ཀྱི་རིགས་སད་དེ་བྱང་ཆུབ་ཀྱི་སེམས་མི་བརྗེད་པ་ལ་སོགས་པའི་དོན་ཆེན་པོ་ཡོད་པས་གང་དུ་སྐྱེས་པའི་སྐྱེ་བ་ཐམས་ཅད་དུ་དུས་\bd རྟག\bd*་ཏུ་\bd ཚེ\bd*་\bd རབས\bd*་ཐམས་ཅད་\bd དྲན\bd*་པ་དང་ལྡན་པར་\bd གྱུར\bd*་\bd ཅིག\bd*།དེ་ཡང་དཔེར་ན་ཤཱ་རའི་བུས་ཆོས་གསུང་པ་ཐོས་པའི་ཁྱི་མོ་ཤི་བ་བུ་མོར་སྐྱེས་པས་ཚེ་རབས་དྲན་ནས་རབ་ཏུ་བྱུང་སྟེ་བརྩོན་པས་དགྲ་བཅོམ་པ་ཐོབ་པར་གྱུར་པ་དང༌། རྒྱལ་བུ་ལྐུགས་འཕྱེ་ལྟ་བུ་ཡིན་ནོ། །
\b
\v 883 བྱང་ཆུབ་སེམས་དཔའ་རྣམས་ནམ་མཁའ་མཛོད་ཀྱི་ཏིང་ངེ་འཛིན་ཐོབ་པ་ན་གཏེར་ཆེན་པོ་གཡས་ན་ལྔ་བརྒྱ་དང་གཡོན་ན་ལྔ་བརྒྱ་ལ་སོགས་པའི་ལོངས་སྤྱོད་དང་ཅི་འདོད་ཐམས་ཅད་ནམ་མཁའ་ལས་འབྱུང་བར་འགྱུར་བ་ལྟར་འགྲོ་བ་སེམས་ཅན་\bd ཐམས\bd*་\bd ཅད\bd*་ལ་\bd ནམ\bd*་\bd མཁའ\bd*་\bd མཛོད\bd*་\bd བཞིན\bd*་དུ་ཆོས་དང་མཐུན་པའི་\bd ལོངས\bd*་\bd སྤྱོད\bd*་རྒྱ་ཆེ་ཞིང་རྒྱུན་\bd ཆད\bd*་\bd པ\bd*་\bd མེད\bd*་\bd པར\bd*་\bd ཤོག\bd*་ཅིག །
\b
\qc ལོངས་སྤྱོད་ཀྱི་ཆེད་དུ་ཉིན་གྱི་བྱ་ར་མཚན་གྱི་མེལ་ཚེ་ལ་སོགས་པས་ངལ་དུབ་དང་ཕན་ཚུན་འཐབ་པ་དང་\bd རྩོད\bd*་\bd པ\bd*་\bd མེད\bd*་\bd ཅིང\bd*་དགྲ་གདོན་གྱི་གནོད་\bd འཚེ\bd*་\bd མེད\bd*་\bd པར\bd*་\bd རང\bd*་རང་གིས་\bd དབང\bd*་ཐོབ་པ་ཉིད་\bd དུ\bd*་\bd ནི\bd*་ཅི་འདོད་དང་ཅི་བདེར་ལོངས་སྤྱོད་\bd པར\bd*་\bd ཤོག\bd*་ཅིག །
\b
\v 884 \bd སེམས\bd*་\bd ཅན\bd*་\bd གང\bd*་ལྷ་རྣམས་ལ་གཟུགས་ངན་པ་དང་\bd གཟི\bd*་\bd བརྗིད\bd*་\bd ཆུང\bd*་\bd ངུ\bd*་\bd གང\bd*་གཟུགས་བཟང་ཞིང་གཟི་བརྗིད་ཆེ་བ་རྣམས་ཀྱིས་ཟིལ་གྱིས་གནོན་པའི་སྡུག་བསྔལ་དང་མི་ལའང་བླ་མ་དཔོན་པོ་སོགས་གཟུགས་དང་གཟི་བརྗིད་ངན་པ་ལ་མི་དགའ་ཞིང་རང་ཡང་ཉམས་མི་བདེ་བ་ལ་སོགས་པའི་སྡུག་བསྔལ་དང་བྲལ་ནས་
\b
\qc ལྷ་མི་\bd དེ\bd*་\bd དག\bd*་གཟུགས་བཟང་ཞིང་\bd གཟི\bd*་\bd བརྗིད\bd*་ཕུན་སུམ་ཚོགས་པ་\bd ཆེན\bd*་\bd པོར\bd*་\bd ཤོག\bd*་ཅིག གཟུགས་ངན་པའི་སྡུག་བསྔལ་དཔེར་ན་བུ་མོ་རྡོ་རྗེ་མ་ལྟ་བུ་ལ་སོགས་པའོ། །
\b
\qc ཁ་ཟས་མེད་རྒྱབ་གོས་མེད་པ་ལ་སོགས་པའི་\bd དཀའ\bd*་\bd ཐུབ\bd*་\bd ཅན\bd*་གྱི་\bd གང\bd*་\bd ཟག\bd*་གང་ཞིག་དཀའ་ཐུབ་ཀྱི་དབང་གིས་\bd གཟུགས\bd*་རིད་ཅིང་\bd ངན\bd*་པར་གྱུར་\bd པ\bd*་དེ་དག་ཐམས་ཅད་\bd གཟུགས\bd*་བཟང་པོ་\bd ཕུན\bd*་\bd སུམ\bd*་\bd ཚོགས\bd*་པ་དང་ལྡན་པར་\bd གྱུར\bd*་\bd ཅིག\bd*།
\b
\v 885 \bd འཇིག\bd*་\bd རྟེན\bd*་གྱི་ཁམས་ན་\bd བུད\bd*་\bd མེད\bd*་དབང་ཆུང་ཞིང་མངལ་འཛིན་པ་དང་མོ་ནད་སོ་གཉིས་ལ་སོགས་པའི་ནད་ཀྱང་མང་བར་གྱུར་པ་\bd ཇི\bd*་\bd སྙེད\bd*་\bd ཡོད\bd*་\bd པ\bd*་\bd དེ\bd*་\bd དག\bd*་ཐམས་ཅད་\bd སྐྱེས\bd*་པའི་ལུས་ཕུན་སུམ་ཚོགས་\bd པ\bd*་\bd ཉིད\bd*་ཐོབ་པར་\bd གྱུར\bd*་\bd ཅིག\bd*།
\b
\qc རིགས་དང་ལོངས་སྤྱོད་ལ་སོགས་པ་དམན་པས་རྟ་བཤའ་གཏོ་ལེན་རོ་ཁུར་ཤན་པ་ལ་སོགས་པའི་\bd མ\bd*་\bd རབས\bd*་\bd རྣམས\bd*་\bd ནི\bd*་གཞན་དག་གིས་བརྙས་ཤིང་སྨད་པའི་གནས་སུ་གྱུར་པ་ཡིན་པས་དེ་དང་བྲལ་ནས་རིགས་དང་ལོངས་སྤྱོད་ཆེ་ཞིང་\bd མཐོ\bd*་བའི་གོ་ས་\bd ཐོབ\bd*་པར་གྱུར་\bd ཅིང\bd*་དེ་དག་གི་དྲེགས་པ་དང་ང་རྒྱལ་\bd དག\bd*་\bd ཀྱང\bd*་\bd བཅོམ\bd*་ནས་ཞི་དུལ་དང་ལྡན་\bd པར\bd*་\bd ཤོག\bd*་ཅིག །
\b
\v 886 \bd བདག\bd*་\bd གི\bd*་དུས་གསུམ་དུ་བསགས་པའི་\bd བསོད\bd*་ནམས་དགེ་བ་\bd འདི\bd*་ཉིད་ཀྱི་མཐུ་\bd ཡིས\bd*་\bd ནི\bd*་ནམ་མཁའ་དང་མཉམ་པའི་\bd སེམས\bd*་\bd ཅན\bd*་ཐམས་ཅད་\bd མ\bd*་\bd ལུས\bd*་\bd པ\bd*་རྣམས་ཀྱི་རྒྱུ་\bd སྡིག\bd*་པ་མི་དགེ་བའི་ལས་\bd ཐམས\bd*་\bd ཅད\bd*་\bd སྤང\bd*་\bd ནས\bd*་\bd ནི\bd*་དུས་\bd རྟག\bd*་\bd ཏུ\bd*་རྒྱུན་མི་འཆད་པར་\bd དགེ\bd*་\bd བ\bd*་\bd ཕུན\bd*་སུམ་ཚོགས་པ་\bd བྱེད\bd*་\bd པར\bd*་\bd ཤོག\bd*་ཅིག །
\b
\v 887 ཁྱད་པར་དུ་བྱང་ཆུབ་སེམས་དཔའི་\bd ལམ\bd*་ཐམས་ཅད་བསམ་སྦྱོར་གཉིས་སུ་འདུ་བས་བསམ་པ་\bd བྱང\bd*་\bd ཆུབ\bd*་ཀྱི་\bd སེམས\bd*་སྨོན་འཇུག་\bd གཉིས\bd*་\bd དང\bd*་\bd མི\bd*་\bd འབྲལ\bd*་\bd ཞིང\bd*་སྦྱོར་བ་ཕ་རོལ་དུ་ཕྱིན་པ་དྲུག་གིས་གཞན་དོན་བསྒྲུབ་པའི་\bd བྱང\bd*་\bd ཆུབ\bd*་སེམས་དཔའི་\bd སྤྱོད\bd*་པ་\bd ལ\bd*་\bd གཞོལ\bd*་\bd བ\bd*་\bd དང༌\bd*། 
\b
\qc མཐུན་རྐྱེན་གྲོགས་\bd སངས\bd*་\bd རྒྱས\bd*་དང་བྱང་\bd ཆུབ\bd*་སེམས་དཔའ་\bd རྣམས\bd*་\bd ཀྱིས\bd*་ཐུགས་བརྩེ་བ་ཆེན་པོས་\bd ཡོངས\bd*་སུ་\bd བཟུང\bd*་\bd ཞིང\bd*་བདག་གིར་མཛད་པ་དང༌། འགལ་རྐྱེན་འདུ་འཛི་དང་རྣམ་གཡེང་གཉིད་རྨུག་རྒོད་འགྱོད་ལ་སོགས་པའི་\bd བདུད\bd*་\bd ཀྱི\bd*་\bd ལས\bd*་རྣམས་མ་ལུས་པ་\bd སྤོང\bd*་\bd བར\bd*་\bd ཤོག\bd*་ཅིག །
\b
\qc བདུད་ལས་དེ་ལ་ཡང་མདོ་ལས་མང་དུ་གསུངས་པ། བྱམས་པས་ཤེར་ཕྱིན་དུ་བསྡུས་པ་ལྟ་བུ་སྟེ། དེ་ཡང་ཉམས་ལེན་བརྩོན་འགྲུས་ཅན་ལ་བདུད་ནི་ལྷག་པར་ལྡང༌། ཞེས་བརྩོན་འགྲུས་ཆེ་ཡང་ཤེས་རབ་མེད་ན་བདུད་ཀྱིས་བར་ཆད་བྱེད་ནུས��ཏེ་བདུད་བཤེས་གཉེན་དུ་སྤྲུལ་ནས་འོང་��ྟེ། ཁྱོད་སྔོན་སྦྱོངས་པའི་ཡོན་ཏན་ད���་ལྡན་པ་འདི་འདྲའོ་ཞེས་སོགས་ཡོན་���ན་དང་ལྡན་པར་ལུང་སྟོན་པ་དང༌། ཁ་ཏོན་འདོན་པ་གཅིག་པུས་ཆོག་ཟེར་བ་སོགས་དང༌། བླ་སློབ་སྤྱོད་པ་མ་མཐུན་པས་ཆོས་འཆད་ཉན་ལུས་པ་དང༌། རང་གི་ཚུལ་ཁྲིམས་སོགས་ལ་མཆོག་འཛིན་དང༌། 
\b
\qc གཞན་ལ་བརྙས་པ་དང༌། འདོད་ཡོན་བདུད་ཀྱིས་གཡབ་མོ་ཡིན། །ཞེས་གསུངས་པ་ལྟར་མངོན་ཤེས་རྙེད་བཀུར་སོགས་ཀྱང་བདུད་ལས་ཡིན་ནོ། །དེ་ལ་ལེ་ལོ་ཅན་ལ་བདུད་མེད་དེ་ལེ་ལོ་དེ་ཉིད་བདུད་ཡིན་པར་གསུངས་སོ། །ཤེས་རབ་ཅན་ལ་བདུད་མེད་དོ། །སྡུད་པ་ལས། རྒྱུ་རྣམས་བཞི་ཡིས་བྱང་ཆུབ་སེམས་དཔའ་མཁས་སྟོབས་ལྡན། །བདུད་བཞིས་ཐུབ་པར་དཀའ་ཞིང་བསྐྱོད་པར་མི་ནུས་ཏེ། སྟོང་པར་གནས་དང་སེམས་ཅན་ཡོངས་སུ་མ་གཏོང་དང༌། ཇི་སྐད་སྨྲས་བཞིན་བྱེད་དང་བདེ་གཤེགས་བྱིན་རླབས་ཅན། །ཞེས་གསུངས་པས་སོ། །
\b
\v 888 བདེ་འགྲོར་སྐྱེས་པའི་\bd སེམས\bd*་\bd ཅན\bd*་\bd དེ\bd*་\bd དག\bd*་\bd ཐམས\bd*་\bd ཅད\bd*་\bd ནི\bd*་\bd ཚེ\bd*་\bd ཡང\bd*་\bd དཔག\bd*་ཏུ་མེད་པ་ཐུབ་ཅིང་ཡུན་རིང་དུ་གནས་\bd པར\bd*་\bd ཤོག\bd*་ཅིག །ཇི་སྲིད་གནས་པའི་བར་དུ་ཡང་ལོངས་སྤྱོད་ཕུན་སུམ་ཚོགས་པ་དང་ལྡན་པས་དུས་\bd རྟག\bd*་\bd ཏུ\bd*་\bd བདེ\bd*་\bd བར\bd*་\bd འཚོ\bd*་བར་\bd འགྱུར\bd*་\bd ཞིང\bd*་དུས་མ་ཡིན་པར་\bd འཆི\bd*་\bd བའི\bd*་སྒྲ་ཙམ་\bd ཡང\bd*་གྲགས་པར་\bd མ\bd*་\bd གྱུར\bd*་ཅིག །
\b
\v 889 ཞིང་སྦྱོང་བའི་སྨོན་ལམ། འཇིག་རྟེན་གྱི་ཁམས་ཐམས་ཅད་དུ་ཅི་འདོད་འབྱུང་བའི་\bd དཔག\bd*་\bd བསམ\bd*་གྱི་\bd ཤིང\bd*་\bd གི\bd*་\bd སྐྱེད\bd*་\bd མོས\bd*་\bd ཚལ\bd*་ཕུན་ཚོགས་པ་ཡིད་དུ་འོང་བ་རྣམས་སུ་\bd སངས\bd*་\bd རྒྱས\bd*་བཅོམ་ལྡན་འདས་\bd རྣམས\bd*་\bd དང\bd*་ནི་\bd སངས\bd*་\bd རྒྱས\bd*་ཀྱི་\bd སྲས\bd*་བྱང་ཆུབ་སེམས་དཔའ་\bd ཆོས\bd*་ཀྱི་སྒྲ་\bd སྙན\bd*་པ་ཡིད་དུ་འོང་བ་འབའ་ཞིག་\bd སྒྲོགས\bd*་\bd པས\bd*་\bd གང\bd*་\bd བ\bd*་\bd ཡིས\bd*་སའི་\bd ཕྱོགས\bd*་\bd རྣམས\bd*་\bd ཐམས\bd*་\bd ཅད\bd*་\bd གང\bd*་\bd བར\bd*་\bd ཤོག\bd*་ཅིག །
\b
\v 890 གནས་\bd ཐམས\bd*་\bd ཅད\bd*་\bd དུ\bd*་\bd ཡང\bd*་\bd ས\bd*་\bd ཡི\bd*་\bd གཞི\bd*་\bd དག\bd*་ནི་རྡོ་དང་\bd གསེག\bd*་\bd མ\bd*་དང་ངམ་གྲོག་གཅོང་རོང་ཚེར་མ་\bd ལ\bd*་\bd སོགས\bd*་པ་\bd མེད\bd*་\bd པ\bd*་དང༌།\bd ལག\bd*་\bd མཐིལ\bd*་\bd ལྟར\bd*་ཁོད་\bd མཉམ\bd*་ཞིང་ཐ་གྲུ་ཡངས་པ་བལྟ་ན་སྡུག་པ་\bd བཻཌཱུརྱའི\bd*་\bd རང\bd*་བཞིན་ལས་གྲུབ་པ་ཚོན་སྣ་བརྒྱ་རྩ་གཅིག་ལ་སོགས་པས་མིག་མངས་རིས་སུ་བྲིས་པ་ལྷའི་གོས་ཀ་ཙ་ལི་ཀ་ལྟར་རེག་ན་\bd འཇམ\bd*་\bd པོར\bd*་གྱུར་པ་ལ་སོགས་པའི་ཡོན་ཏན་དང་ལྡན་པར་\bd གནས\bd*་པར་གྱུར་\bd \bd*་\bd ཅིག\bd*།
\b
\v 891 དགོན་སྡེ་དང་ཡུལ་ཁམས་ལ་སོགས་པར་སངས་རྒྱས་དང་བྱང་ཆུབ་སེམས་དཔའ་བླ་མ་དང་རྒྱལ་པོ་ལ་སོགས་པའི་ཚུལ་བཟུང་བའི་གཙོ་བོ་ལ་འཁོར་གྲ་སློབ་དང་བློན་འབངས་ཀྱི་འཁོར་གྱིས་བསྐོར་བ་སྟེ་གང་ན་གཙོ་བོ་ལ་འཁོར་གྱིས་བསྐོར་བས་\bd འཁོར\bd*་\bd གྱིས\bd*་\bd དཀྱིལ\bd*་\bd འཁོར\bd*་ཡོད་དོ་ཅོག་གམ་\bd ཡོད\bd*་\bd དགུར\bd*་\bd ཡང\bd*་གཙོ་བོ་\bd བྱང\bd*་\bd ཆུབ\bd*་\bd སེམས\bd*་\bd དཔའ\bd*་\bd མང\bd*་\bd པོ\bd*་\bd དག\bd*་\bd རང\bd*་རང་\bd གི\bd*་\bd ལེགས\bd*་\bd པས\bd*་ཏེ་བསོད་ནམས་དང་རྫུ་འཕྲུལ་གྱི་སྟོབས་ལས་བྱུང་བ་ཟང་ཟིང་ནོར་གྱི་འབྱོར་པ་དང་དམ་པ་ཆོས་ཀྱི་འབྱོར་པ་ཕུན་སུམ་ཚོགས་པས་འཁོར་རྣམས་ཆོས་དང་འཇིག་རྟེན་གྱི་འབྱོར་བས་ཕོངས་པ་ཐམས་ཅད་བསལ་ཞིང་ལུང་སྡེ་སྣོད་གསུམ་གྱི་འཆད་ཉན་དང༌། 
\b
\qc ལམ་བསླབ་པ་གསུམ་ཀྱི་ཉམས་ལེན་གྱི་འབྱོར་པ་རྒྱས་ཤིང་འཕེལ་བ་དང་ཚེ་བསོད་མངའ་ཐང་ལོངས་སྤྱོད་ཀྱི་འབྱོར་པ་རྒྱས་ཤིང་འཕེལ་བར་བྱེད་པའི་ཡོན་ཏན་གྱིས་\bd ས\bd*་ཡི་\bd སྟེང\bd*་མཐའ་\bd དག\bd*་\bd བརྒྱན\bd*་\bd པར\bd*་མཛད་\bd པས\bd*་སྟེ་མཛད་པའི་སྒོ་ནས་སྐུ་ཚེ་རིང་པོར་\bd བཞུགས\bd*་པར་\bd གྱུར\bd*་\bd ཅིག\bd*།
\b
\v 892 རང་ཉིད་གང་དུ་སངས་རྒྱས་པའི་གནས་སམ་ཕྱོགས་བཅུའི་ཞིང་ཐམས་ཅད་དུ་\bd ལུས\bd*་\bd ཅན\bd*་མ་ལུས་པ་ཀུན་\bd གྱིས\bd*་ངང་བའི་རྒྱལ་པོ་དུས་བཟང་དང་རྨ་བྱའི་རྒྱལ་པོ་གསེར་དུ་སྣང་བ་ལྟ་བུ་ལ་སོགས་པ་\bd བྱ\bd*་ཡིད་དུ་འོང་བ་རྣམས་\bd དང\bd*་\bd ནི\bd*་\bd ཤིང\bd*་གི་ཁྱད་པར་སྣ་ཚོགས་པ་\bd དང\bd*་ཉི་ཟླ་ལ་སོགས་པའི་\bd འོད\bd*་ཟེར་\bd ཐམས\bd*་\bd ཅད\bd*་\bd དང\bd*་བར་སྣང་གི་ནམ་\bd མཁའ\bd*་\bd ལས\bd*་ཀྱང༌། 
\b
\qc འདུ་བྱེད་ཐམས་ཅད་མི་རྟག་པ་དང༌། ཟག་པ་དང་བཅས་པ་སྡུག་བསྔལ་བ་དང༌། ཆོས་ཐམས་ཅད་སྟོང་ཞིང་བདག་མེད་པ་དང༌། མྱ་ངན་ལས་འདས་པ་ཞི་བའོ། །ཞེས་ཆོས་ཀྱི་སྡོམ་བཞི་དང༌། །རྣམ་པར་ཐར་པའི་སྒོ་སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པ་སྟེ་རྣམ་ཐར་སྒོ་གསུམ་ལ་སོགས་པའི་ཟབ་པ་དང་རྒྱ་ཆེ་བའི་\bd ཆོས\bd*་\bd ཀྱི\bd*་\bd སྒྲ\bd*་\bd རྒྱུན\bd*་\bd མི\bd*་འཆད་\bd པར\bd*་\bd ཐོས\bd*་\bd པར\bd*་\bd ཤོག\bd*་ཅིག །དེ་ལྟར་ཆོས་ཐོས་པའི་ཕན་ཡོན་ཡང༌། 
\b
\qc མདོ་ལས། རྒྱལ་པོ་གང་ཚེ་ཡུལ་འཁོར་དུ། གཎྜི་འདི་ནི་གྲགས་གྱུར་པ། །དེར་ནི་དཔལ་དང་གྲགས་པ་དང༌། །འདོད་པ་ཇི་བཞིན་ལོངས་སྤྱོད་འགྱུར། །ཕ་རོལ་གྱིས་ནི་འཇིགས་མེད་ཅིང༌། །འབྲས་བུ་རྣམས་ནི་ཉམས་མི་འགྱུར། །སངས་རྒྱས་བྱིན་རླབས་འབྱོར་པ་ཡིས། །དེར་ནི་བདུད་རྣམས་འདུལ་བར་འགྱུར། །དམྱལ་བ་ཡི་དྭགས་ཇི་སྙེད་རྣམས། །འཇིག་པར་འགྱུར་བ་ཐེ་ཚོམ་མེད། །ཐམས་ཅད་སངས་རྒྱས་རྟག་དད་ཅིང༌། །ཐམས་ཅད་ཆོས་ལ་གཞོལ་བར་འགྱུར། །དེ་ནི་དགེ་འདུན་འདུ་བར་འགྱུར། །མཁས་པ་རྣམས་ཀྱང་འཕེལ་བར་འགྱུར། །འདོད་ཆགས་ཞེ་སྡང་གཏི་མུག་རྣམས། །དེར་ནི་ནུབ་པར་འགྱུར་བ་ཡིན། །ཆོས་ཀྱི་རྔ་ནི་བརྡུང་བ་ཡིས། །གང་གིས་རྣ་ལམ་གྲགས་གྱུར་ཅིང༌། །དུས་བཞི་དག་ཏུ་ཐོས་པ་ཡིས། །དེ་རྣམས་བྱང་ཆུབ་ཐོབ་པར་འགྱུར། །ཞེས་དང༌། 
\b
\qc གཞན་ཡང༌། ལྷ་དང་ཀླུ་དང་གནོད་སྦྱིན་གྱིས་མཆོད་པའི། །དཀོན་མཆོག་གསུམ་གྱི་ཏོག་སྟེ་འདི་བརྡུངས་པས། །མུ་སྟེགས་འཆལ་བའི་གླད་པ་རྣམ་པར་འགམ། །ཞེས་གསུངས་པ་ལ་སོགས་པ་བཞིན་ཏུ་གཎྜི་ལ་སོགས་པའི་ཆོས་རྔའི་སྒྲ་ཙམ་ཐོས་པ་ལ་དེ་འདྲའི་ཕན་ཡོན་ཡོད་ན་ཆོས་དངོས་སུ་ཐོས་ཤིང་འཆད་ཉན་བྱས་པའི་ཕན་ཡོན་ལྟ་སྨོས་ཀྱང་ཅི་དགོས།
\b
\v 893 ལུས་ཅན་\bd དེ\bd*་\bd དག\bd*་ཐམས་ཅད་དུས་\bd རྟག\bd*་\bd ཏུ\bd*་\bd སངས\bd*་\bd རྒྱས\bd*་བཅོམ་ལྡན་འདས་རྣམས་\bd དང\bd*་\bd སངས\bd*་\bd རྒྱས\bd*་ཀྱི་\bd སྲས\bd*་བྱང་ཆུབ་སེམས་དཔའ་ཆེན་པོ་རྣམས་\bd དང\bd*་\bd ཕྲད\bd*་པར་\bd གྱུར\bd*་\bd ཅིག\bd*།འཕྲད་ནས་ཀྱང་དངོས་འབྱོར་ཡིད་སྤྲུལ་ལ་སོགས་པའི་\bd མཆོད\bd*་\bd པའི\bd*་\bd སྤྲིན\bd*་གྱི་ཕུང་པོ་\bd ནི\bd*་\bd མཐའ\bd*་\bd ཡས\bd*་\bd པས\bd*་འགྲོ་\bd བའི\bd*་\bd བླ\bd*་\bd མ\bd*་རྒྱལ་བ་སྲས་དང་བཅས་པ་རྣམས་ལ་\bd མཆོད\bd*་པ་རྒྱུན་མི་འཆད་\bd པར\bd*་བྱེད་པར་\bd ཤོག\bd*་\bd ཅིག\bd*།
\b
\v 894 སྐྱེ་དགུ་སེམས་ཅན་རྣམས་ཀྱི་དཀར་པོ་དགེ་བའི་ལས་བྱས་ན་དེའི་སྟོབས་ཀྱིས་ལྷ་རྣམས་རྒྱལ་ཞིང་ལྷ་མིན་རྣམས་ཕམ་པར་གྱུར་ནས་དཀར་ཕྱོགས་དབུ་འཕང་མཐོ་ཞིང་དཀར་ཕྱོགས་ཀྱི་\bd ལྷ\bd*་ཀླུ་མང་པོ་\bd ཡང\bd*་\bd དུས\bd*་དུས་\bd སུ\bd*་\bd ཆར\bd*་པའི་རྒྱུན་རན་པར་\bd འབེབས\bd*་\bd ཤིང༌\bd*། དེའི་རྒྱུས་ཤིང་དང་\bd ལོ\bd*་\bd ཏོག\bd*་ཐམས་ཅད་\bd ཕུན\bd*་\bd སུམ\bd*་\bd ཚོགས\bd*་\bd པར\bd*་སྨིན་ནས་ཡུལ་བར་ལོ་ལེགས་ཤིང་འབྲོག་པར་ཕྱུགས་རྣམས་འཕེལ་བར་\bd ཤོག\bd*་ཅིག །
\b
\qc རྒྱལ་ཁམས་ཐམས་ཅད་དུ་ནད་མུག་འཁྲུགས་རྩོད་སོགས་མེད་པ་དང་བདེ་སྐྱིད་དཔལ་འབྱོར་ཡོད་པའི་རྒྱུ་འཇིག་རྟེན་སྐྱོང་བའི་\bd རྒྱལ\bd*་\bd པོ\bd*་དང་ཆོས་རྒྱལ་མེས་དཔོན་རྣམ་གསུམ་ལ་སོགས་པ་ཇི་ལྟ་བར་\bd ཆོས\bd*་\bd བཞིན\bd*་དུ་ཆོས་སྲིད་ཞི་བས་སྐྱོང་བར་\bd བྱེད\bd*་པར་\bd གྱུར\bd*་\bd ཅིག\bd*།རྒྱལ་པོའི་ཆོས་བཞིན་བྱེད་པའི་མཐུ་ལ་བརྟེན་ནས་ཕྱི་སྣོད་ཀྱི་དང༌། ནང་བཅུད་ཀྱི་སེམས་ཅན་\bd འཇིག\bd*་\bd རྟེན\bd*་མཐའ་\bd དག\bd*་\bd ཀྱང\bd*་རྒུད་པ་ཐམས་ཅད་དང་བྲལ་ཏེ་བདེ་འབྱོར་ཆེན་པོས་\bd དར\bd*་ཞིང་རྒྱས་\bd པར\bd*་\bd ཤོག\bd*་ཅིག །
\b
\v 895 དུས་རུང་དང་ཐུན་ཚོད་དང་ཞག་བདུན་པའི་དང༌། འཚོ་བཅང་སྟེ་\bd སྨན\bd*་བཞི་པོ་\bd རྣམས\bd*་ཀྱང་ནད་རྣམས་སེལ་བའི་ནུས་\bd མཐུ\bd*་ཕུན་སུམ་ཚོགས་པ་\bd དང\bd*་ལྡན་\bd པ\bd*་\bd དང༌\bd*། ལས་གང་འགྲུབ་པར་བྱེད་པའི་གསང་\bd སྔགས\bd*་ཀྱི་\bd བཟླས\bd*་\bd བརྗོད\bd*་བྱས་པ་ལས་ཇི་སྐད་བཤད་པའི་ཕན་ཡོན་རྣམས་མངོན་སུམ་དུ་མྱུར་དུ་\bd འགྲུབ\bd*་\bd པར\bd*་\bd ཤོག\bd*་ཅིག །
\b
\bd མཁའ\bd*་ལ་རྒྱུ་ཞིང་\bd འགྲོ\bd*་བའི་འབྱུང་པོ་དང་\bd སྲིན\bd*་\bd པོ\bd*་དང་གནོད་སྦྱིན་དང་ཤ་ཟ་དང་རྒྱ་འདྲེ་འགོང་པོ་\bd ལ\bd*་\bd སོགས\bd*་\bd པ\bd*་བསམ་པ་ངན་ཞིང་སྦྱོར་བ་རྩུབ་པའི་གདུག་པ་ཅན་གྱི་བསམ་སྦྱོར་ངན་པ་ཐམས་ཅད་ཞི་ཞིང་བྱམས་པ་དང་\bd སྙིང\bd*་\bd རྗེའི\bd*་\bd སེམས\bd*་\bd དང\bd*་\bd ལྡན\bd*་པར་\bd གྱུར\bd*་\bd ཅིག\bd*།
\b
\v 896 མདོར་ན་\bd སེམས\bd*་\bd ཅན\bd*་\bd འགའ\bd*་སྟེ་གཅིག་ཙམ་ལ་\bd ཡང\bd*་ལུས་དང་སེམས་ལ་\bd སྡུག\bd*་བསྔལ་ཅི་ཡང་མྱོང་བར་\bd མ\bd*་\bd གྱུར\bd*་ཅིག །སྡུག་བསྔལ་དེའི་རྒྱུ་\bd སྡིག\bd*་པ་ལ་སྤྱོད་\bd པར\bd*་ཡང་\bd མ\bd*་\bd གྱུར\bd*་ལ་\bd ན\bd*་བས་གདུང་བར་ཡང་\bd མ\bd*་\bd གྱུར\bd*་ཏེ།\bd འཇིགས\bd*་པ་སྣ་ཚོགས་དང་གཞན་གྱིས་\bd བརྙས\bd*་\bd པར\bd*་ཡང་\bd མི\bd*་\bd འགྱུར\bd*་\bd ཞིང\bd*་སེམས་ཅན་\bd འགའ\bd*་\bd ཡང\bd*་ཡིད་\bd མི\bd*་བདེ་བར་ཡང་\bd མ\bd*་\bd གྱུར\bd*་ནས་རྟག་ཏུ་བདེ་ཞིང་དགའ་བས་དགེ་བ་ལ་གནས་པར་ཤོག་ཅིག །
\b
\v 897 \bd གཙུག\bd*་ལག་སྟེ་གསུང་རབ་སྡེ་སྣོད་གསུམ་བཞུགས་པའི་\bd ཁང\bd*་པ་ཆེ་ཆུང་མང་པོ་ཡོད་པའི་དགོན་སྡེ་\bd རྣམས\bd*་སུ་ལུང་སྡེ་སྣོད་གསུམ་གྱི་འཆད་ཉན་བྱེད་པའི་ཀློག་པ་ཐོས་བསམ་\bd པ\bd*་\bd དང\bd*་མདོ་སྡེ་སོགས་ཐུགས་སུ་བཟུང་བ་རྣམས་མི་བརྗེད་པའི་ཕྱིར་འདོན་པའི་\bd ཁ\bd*་\bd ཏོན\bd*་བྱེད་པ་དང་འཛིན་པ་དང་དོན་རྩེ་གཅིག་ཏུ་སེམས་ཞིང་བསྒོམ་པས་སྤོང་བ་བསམ་གཏན་\bd གྱིས\bd*་ཏེ་མདོར་ན་དགོན་སྡེ་གང་ཇི་སྙེད་པ་རྣམས་སངས་རྒྱས་ཀྱི་རྗེས་འཇུག་རྣམས་ཀྱི་བྱ་བའི་ལས་སྤོང་བ་བསམ་གཏན་པ་དང་ཀློག་པ་ཐོས་བསམ་བྱེད་པས་\bd རྒྱས\bd*་ཤིང་གང་བས་\bd ལེགས\bd*་པར་ཡུན་རིང་དུ་གནས་པར་\bd ཤོག\bd*་ཅིག །
\b
\qc དེ་ལྟར་མ་ཡིན་པར་ཚོང་དང་སོ་ནམ། །རྟ་ནོར་གྱི་གཡོག་ལས་ཕན་ཚུན་ཆགས་སྡང་གི་ཟུག་རྔུ་ཉིན་མཚན་རྣམ་གཡེང་གི་འདུ་འཛི། །དགྲ་གྱོད་འཁོན་གསུམ་གྱི་འཁོར་ལོ་དང༌། ཁྱད་པར་དགེ་འདུན་འཁྲུགས་རྩོད་བྱས་པའི་གནས་སམ་ས་དེར་ཉམས་རྟོགས་ཀྱི་ཡོན་ཏན་ཅི་ཡང་རང་རྒྱུད་ལ་སྐྱེ་མི་སྲིད་དེ། །དཔེར་ན་ས་མེས་ཚིག་པ་ལ་མྱུ་གུ་སྔོན་པོ་སྐྱེ་མི་སྲིད་པ་བཞིན་ཡིན་པས་ན། གང་ན་རྩོད་པ་རྣམས་འཕེལ་བའི། །དཔག་ཚད་བརྒྱ་ཡི་ཕ་རོལ་འགྲོ། །ཞེས་གསུངས་སོ། །
\b
\qc དེས་ན་དུས་\bd རྟག\bd*་\bd ཏུ\bd*་\bd གང\bd*་ན་\bd དགེ\bd*་\bd འདུན\bd*་བཞུགས་པ་རྣམས་བདུད་ལ་སོགས་པས་མི་ཕྱེད་ཅིང་དགེ་བའི་བྱ་བ་ལ་ཐུགས་\bd མཐུན\bd*་\bd པ\bd*་\bd དང༌\bd*། ཉ་སྟོངས་ཀྱི་གསོ་སྦྱོང་གིས་ཚུལ་ཁྲིམས་མཐུན་པར་བྱེད་པ་དང༌། ཞི་གནས་ཀྱི་གསོ་སྦྱོང་སོགས་ཀྱིས་ལྟ་བ་མཐུན་པར་བྱས་ཏེ།\bd དགེ\bd*་\bd འདུན\bd*་རྣམས་ཀྱིས་བསྒྲུབ་པར་བྱ་བའི་\bd དོན\bd*་ཐར་པ་མྱ་ངན་ལས་འདས་པའི་ལམ་གྱི་ཡོན་ཏན་ཁྱད་པར་\bd ཅན\bd*་\bd ཡང\bd*་གོང་ནས་གོང་དུ་ཐུགས་ཀྱི་བཞེད་པ་བཞིན་དུ་\bd འགྲུབ\bd*་\bd པར\bd*་\bd ཤོག\bd*་ཅིག །
\b
\v 898 \bd བསླབ\bd*་པ་རིན་པོ་ཆེ་གསུམ་ལ་ཚུལ་བཞིན་དུ་སློབ་\bd པར\bd*་\bd འདོད\bd*་\bd པའི\bd*་\bd དགེ\bd*་\bd སློང\bd*་\bd དག\bd*་གི་ཕྱི་ནང་གསང་བའི་\bd དབེན\bd*་\bd པ\bd*་ཕུན་སུམ་ཚོགས་པ་\bd དག\bd*་\bd ཀྱང\bd*་\bd ཐོབ\bd*་པར་\bd ཤོག\bd*་ཅིག །དེར་ཡང་འདུ་འཛི་དང་སེམས་རྣམ་པར་\bd གཡེང\bd*་\bd བ\bd*་\bd ཐམས\bd*་\bd ཅད\bd*་\bd སྤངས\bd*་\bd ནས\bd*་\bd ནི\bd*་རང་གི་\bd སེམས\bd*་\bd ནི\bd*་བཏང་འགྲོ་བཞག་སྡོད་ལ་རང་དབང་འབྱོར་པས་ལུས་སེམས་ཤིན་སྦྱང་གི་བདེ་བ་ཐོབ་པས་\bd ལས\bd*་སུ་\bd རུང\bd*་ཞིང་སྤྲོ་བས་ཏིང་ངེ་འཛིན་རྣམ་པར་དག་པ་ཟབ་མོ་\bd སྒོམ\bd*་པར་གྱུར་\bd ཅིག\bd*།
\b
\v 899 \bd དགེ\bd*་\bd སློང\bd*་\bd མ\bd*་\bd རྣམས\bd*་ཀྱང་ཆོས་གོས་དང་ཁ་ཟས་ལ་སོགས་པ་ཚེགས་ཆུང་ངུས་རྙེད་པ་དང་\bd ལྡན\bd*་\bd ཞིང\bd*་ནང་ཕན་ཚུན་\bd འཐབ\bd*་པ་\bd དང\bd*་ཚུལ་ཁྲིམས་སྨ་འབེབས་པ་སོགས་ཀྱི་\bd གནོད\bd*་\bd པ\bd*་ཐམས་ཅད་\bd སྤངས\bd*་ནས་ཞི་དུལ་བག་ཡོད་དང་ལྡན་པས་དམ་པའི་ཆོས་ལ་གནས་\bd པར\bd*་\bd ཤོག\bd*་ཅིག །
\b
\bd དེ\bd*་\bd བཞིན\bd*་དུ་ཐར་པ་འདོད་པས་ཁྱིམ་ནས་ཁྱིམ་མེད་པར་\bd རབ\bd*་ཏུ་\bd བྱུང\bd*་\bd བ\bd*་མ་ལུས་པ་\bd ཀུན\bd*་ཉོན་མོངས་པའི་ཚ་གདུང་ཞི་བར་བྱེད་པའི་\bd ཚུལ\bd*་\bd ཁྲིམས\bd*་ཇི་ལྟར་ཁས་བླང་བ་རྣམས་དུས་ནམ་ཡང་\bd ཉམས\bd*་\bd པ\bd*་\bd མེད\bd*་པར་བསྲུང་ནུས་པར་\bd གྱུར\bd*་\bd ཅིག\bd*།ཚུལ་ཁྲིམས་མ་བསྲུང་བར་ཉམས་པའི་ཉེས་པ། སངས་རྒྱས་ཉིད་ཀྱི་བཀའ་ལས། དམ་ཆོས་ཐོས་པར་མི་འགྱུར་ཞིང༌། །ཐོས་པ་མྱུར་དུ་བརྗེད་པར་འགྱུར། །ས་ལམ་རྟོགས་པའང་ཡོངས་མི་སྐྱེ། །ཞེས་དང༌། 
\b
\qc ཚུལ་ཁྲིམས་འཆལ་བ་ངན་འགྲོར་དེ་འགྲོ་སྟེ། །དེ་ལ་ཐོས་པ་མང་པོས་སྐྱོབ་མི་འགྱུར། །ཞེས་དང༌། འཇམ་དཔལ་རྩ་རྒྱུད་ལས། ཚུལ་ཁྲིམས་འཆལ་ལ་ཐུབ་དབང་གིས། །སྔགས་སྒྲུབ་པ་ནི་མ་གསུངས་སོ། །ཞེས་གསུངས་སོ། །
\b
\v 900 གལ་ཏེ་ལྟུང་བ་བྱུང་ནས་\bd ཚུལ\bd*་\bd ཁྲིམས\bd*་\bd འཆལ\bd*་\bd བས\bd*་ཏེ་འཆལ་བར་གྱུར་ནའང་དེ་ལ་སྙིང་ནས་འགྱོད་པ་དྲག་པོས་\bd ཡིད\bd*་\bd བྱུང\bd*་\bd ནས\bd*་བཤགས་འོས་རྣམས་བཤགས་བསྡམ་འོས་རྣམས་བསྡམས་ནས་ཕྱིར་བཅོས་ཏེ་དུས་\bd རྟག\bd*་\bd ཏུ\bd*་\bd སྡིག\bd*་\bd པ\bd*་མཐའ་དག་\bd ཟད\bd*་ཅིང་བྱིང་བར་བྱེད་པར་\bd ཤོག\bd*་ཅིག །
\b
\qc དེ་ལྟར་སྡིག་ལྟུང་ཐམས་ཅད་བྱང་ནས་རྣམ་སྨིན་གྱི་འབྲས་བུ་ངན་སོང་\bd དུ\bd*་མི་སྐྱེ་བར་གནས་སྐབས་སུ་ཡང་བདེ་འགྲོ་མཐོ་རིས་ཀྱི་གོ་འཕང་\bd དག\bd*་\bd ཀྱང\bd*་\bd ཐོབ\bd*་པར་\bd གྱུར\bd*་\bd ནས\bd*་\bd དེར\bd*་\bd ཡང\bd*་རབ་ཏུ་བྱུང་སྟེ་ཚུལ་ཁྲིམས་དང་\bd བརྟུལ\bd*་\bd ཞུགས\bd*་རྣམ་པར་དག་པ་\bd མི\bd*་\bd ཉམས\bd*་པར་བསྲུང་བར་\bd ཤོག\bd*་ཅིག་ཅེས་བྱེད་པ་རྒྱུ་མཐུན་གྱི་འབྲས་བུ་ཚུལ་ཁྲིམས་ཉམས་པར་མི་འགྱུར་བ་དང༌། 
\b
\v 901 རིག་པའི་གནས་ལྔ་ལ་སོགས་པ་དང་བྱེ་བྲག་ནང་རིག་པའི་སྡེ་སྣོད་གསུམ་ལ་\bd མཁས\bd*་\bd པ\bd*་ཡི་གང་ཟག་\bd རྣམས\bd*་\bd ནི\bd*་བླང་དོར་གྱི་མིག་འབྱེད་པ་དང་ཕན་བདེའི་འབྱུང་གནས་རྒྱལ་བའི་བསྟན་པ་རིན་པོ་ཆེ་འཛིན་ཞིང་སྤེལ་བར་བྱེད་པ་པོ་ཡིན་པས་ན་གཞན་ཀུན་ལས་ཁྱད་པར་དུ་འཕགས་པས་\bd བཀུར\bd*་སྟི་དང་རིམ་གྲོ་བྱེད་པར་གྱུར་\bd པ\bd*་དང༌། 
\b
\qc ཆོས་གོས་དང་ལྷུང་བཟེད་དང་ཟས་ལ་སོགས་པའི་\bd བསོད\bd*་སྙོམས་\bd དག\bd*་\bd ཀྱང\bd*་འབད་རྩོལ་མེད་པར་བདེ་བླག་ཏུ་\bd རྙེད\bd*་པར་\bd ཤོག\bd*་ཅིག །
\b
\qc དེ་ལ་རང་གི་ཡོན་ཏན་གྱིས་ང་རྒྱལ་ཞིང་གཞན་གྱི་ཡོན་ཏན་ལ་ཕྲག་དོག་དང་འགྲན་སེམས་ལ་སོགས་པས་གཞན་ལ་ཁྱད་གསོད་དང་གྲུབ་མཐའ་གཞན་ལ་སྨོད་པས་ཆོས་སྤང་གི་བྱ་བ་དང་ཚུལ་ཁྲིམས་འཆལ་བའི་ཉེས་པ་སོགས་སྤངས་པས་རང་གི་\bd རྒྱུད\bd*་\bd ནི\bd*་\bd ཡོངས\bd*་\bd སུ\bd*་\bd དག\bd*་\bd པ\bd*་\bd དང\bd*་\bd ཕྱོགས\bd*་\bd རྣམས\bd*་\bd ཀུན\bd*་\bd ཏུ\bd*་མཁས་བཙུན་གྱི་སྙན་པའི་གྲགས་པ་ཆེན་པོས་ཁྱབ་\bd པར\bd*་\bd ཤོག\bd*་ཅིག །
\b
\v 902 ཚུལ་ཁྲིམས་འཆལ་བ་རྣམས་སམ་སེམས་ཅན་གང་སུ་ཡང་རུང་སྟེ་ཕྱི་མ་ལ་\bd ངན\bd*་\bd སོང\bd*་གསུམ་ལ་སོགས་པའི་\bd སྡུག\bd*་\bd བསྔལ\bd*་ནམ་ཡང་\bd མི\bd*་\bd མྱོང\bd*་\bd ཞིང\bd*་\bd དཀའ\bd*་\bd བ\bd*་དང་ངལ་བ་དྲག་པོ་\bd སྤྱོད\bd*་\bd པ\bd*་\bd མེད\bd*་\bd པར\bd*་\bd ཡང\bd*་ཐར་པ་སྒྲུབ་པ་ལ་ལྷ་\bd བས\bd*་ཀྱང་ཆེས་ལྷག་པར་གྱུར་\bd པའི\bd*་དལ་འབྱོར་གྱི་མི་ལུས་\bd ཐོབ\bd*་པ་ཉིད་\bd ཀྱིས\bd*་\bd ནི\bd*་\bd དེ\bd*་\bd དག\bd*་དཀའ་ཚེགས་མེད་པར་རྫོགས་པའི་\bd སངས\bd*་\bd རྒྱས\bd*་ཀྱི་གོ་འཕང་རིན་པོ་ཆེ་\bd མྱུར\bd*་དུ་འགྲུབ་པར་\bd ཤོག\bd*་ཅིག་ཅེས་པའོ། །
\b
\v 903 གཉིས་པ་མཆོག་གི་དགོངས་པ་རྫོགས་པར་བསྔོ་བ་ནི་ནམ་མཁའ་དང་མཉམ་པའི་\bd སེམས\bd*་\bd ཅན\bd*་མ་ལུས་པ་\bd ཀུན\bd*་\bd གྱིས\bd*་\bd ལན\bd*་གྲངས་\bd མང\bd*་པོའི་བར་\bd དུ\bd*་ཕྱོགས་བཅུ་ན་བཞུགས་པའི་\bd སངས\bd*་རྒྱས་བཅོམ་ལྡན་འདས་ཐམས་\bd ཅད\bd*་ལ་ཟང་ཟིང་དང་བསྒྲུབ་པའི་\bd མཆོད\bd*་པ་རྣམས་ཀྱིས་རྒྱུན་མི་འཆད་པར་\bd བྱེད\bd*་\bd ཅིང༌\bd*། 
\b
\qc དེ་དག་གི་བྱིན་རླབས་ལ་བརྟེན་ནས་\bd སངས\bd*་\bd རྒྱས\bd*་རྣམས་ཀྱི་ཐུགས་ཟག་མེད་ཀྱི་\bd བདེ\bd*་བ་\bd བསམ\bd*་གྱིས་མི་ཁྱབ་ཅིང་མཐའ་ཡས་པ་ཐོབ་པ་ཉིད་\bd ཀྱིས\bd*་སེམས་ཅན་ཐམས་ཅད་དུས་\bd རྟག\bd*་\bd ཏུ\bd*་\bd བདེ\bd*་བ་ཆེན་པོ་\bd དང\bd*་\bd ལྡན\bd*་པར་\bd གྱུར\bd*་\bd ཅིག\bd*།
\b
\v 904 རྒྱལ་སྲས་\bd བྱང\bd*་\bd ཆུབ\bd*་\bd སེམས\bd*་\bd དཔའ\bd*་ཆེན་པོ་\bd རྣམས\bd*་\bd ཀྱིས\bd*་ནི་འགྲོ་བ་སེམས་ཅན་ཐམས་ཅད་རྒྱུད་སྨིན་ཅིང་གྲོལ་བའི་\bd དོན\bd*་ཐུགས་\bd ལ\bd*་ཇི་ལྟར་\bd དགོངས\bd*་པ་བཞིན་དུ་དངོས་སུ་\bd འགྲུབ\bd*་པར་\bd ཤོག\bd*་ཅིག །
\b
\qc འགྲོ་བ་ཐམས་ཅད་ཀྱི་\bd མགོན\bd*་\bd པོ\bd*་ཐམས་ཅད་མཁྱེན་པ་སངས་རྒྱས་དང་སྲས་བྱང་ཆུབ་སེམས་དཔའ་ཆེན་པོའི་ཚོགས་དང་བཅས་པ་\bd ཡིས\bd*་\bd ནི\bd*་ཐུགས་ལ་\bd གང\bd*་\bd དགོངས\bd*་\bd པ\bd*་ཇི་ལྟ་བ་བཞིན་དུ་\bd སེམས\bd*་\bd ཅན\bd*་\bd རྣམས\bd*་\bd ལའང\bd*་ཕན་པ་དང་བདེ་བ་བླ་ན་མེད་པ་\bd དེ\bd*་དག་ཐམས་ཅད་མྱུར་དུ་\bd འབྱོར\bd*་བར་\bd ཤོག\bd*་\bd ཅིག\bd*།དེ་གཉིས་རིམ་པར་བྱེད་པ་པོ་དང་བྱ་བ་ཡུལ་ལ་ཡོད་པའི་ཆ་ལས་བྱས་པའོ། །
\b
\v 905 \bd དེ\bd*་\bd བཞིན\bd*་དུ་རྟེན་འབྲཻལ་ཟབ་མོ་རྟོགས་པའི་རང་བྱུང་གི་ཡེ་ཤེས་ཀྱིས་བྱང་ཆུབ་བརྙེས་པའི་\bd རང\bd*་\bd སངས\bd*་\bd རྒྱས\bd*་རྣམས་\bd དང\bd*་རང་རང་གི་ཡོངས་འཛིན་དམ་པ་གཞན་ལས་ཐོས་ཤིང་སྒྲོགས་པས་ཉན་\bd ཐོས\bd*་\bd རྣམས\bd*་\bd ཀྱང\bd*་སྡུག་བསྔལ་མཐའ་དག་ཞི་བའི་\bd བདེ\bd*་བ་དང་ཡང་ལྡན་ཞིང་མཐར་ཐུག་རྫོགས་པའི་སངས་རྒྱས་ཀྱི་བདེ་བ་ཆེན་པོ་ཐོབ་པར་\bd གྱུར\bd*་\bd ཅིག\bd*་ཅེས་པའོ། །
\b
\qc གཉིས་པ་རང་དོན་བྱང་ཆུབ་སྤྱོད་པའི་རྒྱུར་བསྔོ་བ་ནི། རྩོམ་པ་པོ་\bd བདག\bd*་\bd ཀྱང\bd*་ལྷག་པའི་ལྷ་རྗེ་བཙུན་\bd འཇམ\bd*་པའི་\bd དབྱངས\bd*་ཀྱི་\bd བཀའ\bd*་\bd དྲིན\bd*་\bd གྱིས\bd*་ཉེ་བར་བསྐྱངས་པ་ལ་བརྟེན་ནས་བྱང་ཆུབ་སེམས་དཔའི་\bd ས\bd*་
\b
\qc དང་པོ་\bd རབ\bd*་ཏུ་\bd དགའ\bd*་བ་མ་\bd ཐོབ\bd*་ཀྱི་\bd བར\bd*་\bd དུ\bd*་དུས་\bd རྟག\bd*་\bd ཏུ\bd*་སྐྱེ་བའི་\bd ཚེ\bd*་རབས་ཐམས་ཅད་དུ་ཚེ་\bd རབས\bd*་སྔ་མ་རྣམས་རྗེས་སུ་དྲན་ནས་རྒྱུ་འབྲས་ལ་ཡིད་ཆེས་པ་དང་བྱང་ཆུབ་ཀྱི་སེམས་བརྗེད་པ་མེད་\bd པ\bd*་\bd དང༌\bd*། 
\b
\qc ཁྱིམ་ན་གནས་པ་ནི་འདི་ཕྱི་གཉིས་ཕུང་གི་ཉེས་པ་ཐམས་ཅད་ཀྱི་གཞིར་གྱུར་པ་ཡིན་ལ། རབ་ཏུ་བྱུང་བ་ནི་འདི་ཕྱི་གཉིས་ཀར་ཕན་བདེའི་ཡོན་ཏན་ཐམས་ཅད་ཀྱི་གཞིར་གྱུར་པ་ཡིན་པས་ན།\bd རབ\bd*་\bd ཏུ\bd*་\bd བྱུང\bd*་\bd བ\bd*་ཚུལ་ཁྲིམས་རྣམ་པར་དག་པའང་\bd ཐོབ\bd*་\bd པར\bd*་\bd ཤོག\bd*་\bd ཅིག\bd*།
\b
\qc དེ་ལ་དེ་བཞིན་གཤེགས་པའི་བསྟན་པ་ལ། དེང་དུས་བསླབ་པ་སྣ་གཅིག་ཙམ་བླངས་ཏེ་སྲུང་ན་བསོད་ནམས་རྒྱ་ཆེན་པོ་འཐོབ་པའི་ཕན་ཡོན་མདོ་ཏིང་འཛིན་རྒྱལ་པོ་ལས། བསྐལ་པ་བྱེ་བ་གང་གའི་བྱེ་སྙེད་དུ། དད་པའི་སེམས་ཀྱིས་ཟས་དང་སྐོམ་རྣམས་དང༌། གདུགས་དང་བ་དན་མར་མེའི་ཕྲེང་བ་ཡིས། །སངས་རྒྱས་བྱེ་བ་ཕྲག་ཁྲིགས་རིམ་གྲོ་བྱས། །གང་ཞིག་དམ་ཆོས་རབ་ཏུ་འཇིག་པ་དང༌། །བདེ་གཤེགས་བསྟན་པ་འགག་པར་གྱུར་པའི་ཚེ། །ཉིན་མཚན་དུ་ནི་བསླབ་པ་གཅིག་སྤྱོད་པ། །དེ་ནི་དེ་ལས་བསོད་ནམས་ཁྱད་པར་འཕགས། །ཞེས་གསུངས་ན་རབ་ཏུ་བྱུང་ཞིང་བསླབ་པ་མ་ཉམས་པར་བསྲུང་ན་རང་གཞན་གྱི་འདི་ཕྱིའི་དོན་ཕུན་སུམ་ཚོགས་པ་འགྲུབ་པའི་ཕན་ཡོན་བསམ་གྱིས་མི་ཁྱབ་པ་ཡོད་པ་ལྟ་སྨོས་ཀྱང་ཅི་དགོས་སོ། །
\b
\v 906 དེ་ཡང་\bd བདག\bd*་\bd ནི\bd*་བསོད་སྙོམས་ལ་སོགས་པའི་ཁ་\bd ཟས\bd*་\bd གྱི\bd*་\bd ནས\bd*་ཏེ་ངན་ངོན་ཙམ་གྱིས་\bd ཀྱང\bd*་ལུས་\bd ཉམས\bd*་སྟོབས་\bd དང\bd*་\bd ལྡན\bd*་\bd ཞིང\bd*་བདེ་བར་\bd འཚོ\bd*་\bd བར\bd*་\bd ཤོག\bd*་ཅིག །སངས་རྒྱས་མ་ཐོབ་ཀྱི་བར་གྱི་ཚེ་\bd རབས\bd*་\bd ཀུན\bd*་\bd ཏུ\bd*་དགེ་བ་སྒྲུབ་པ་ལ་སྒོ་གསུམ་ཕྱི་ནང་གསང་བའི་དབེན་པར་\bd གནས\bd*་\bd པ\bd*་\bd ཕུན\bd*་\bd སུམ\bd*་ཚོགས་པ་དང་\bd ལྡན\bd*་\bd པའང\bd*་\bd ཐོབ\bd*་\bd པར\bd*་\bd ཤོག\bd*་ཅིག །ཅེས་པ་སྟེ་དེའི་དགོས་པ་ཡང་གོང་དུ་ཇི་སྐད་བསྟན་པ་རྣམས་དང༌། 
\b
\qc དབེན་གནས་ཀྱི་ཡོན་ཏན་བསམས་ནས་དེའི་ཕྱོགས་སུ་གོམས་པ་བདུན་བོར་ན་བསྐལ་པ་གང་གའི་ཀླུང་གི་བྱེ་མ་སྙེད་དུ་ཕྱོགས་བཅུའི་སངས་རྒྱས་ཐམས་ཅད་ལ་མཆོད་པ་ཕུལ་བ་ལས་ཀྱང་ཕན་ཡོན་ཆེ་བར་ཟླ་བ་སྒྲོན་མེའི་མདོ་ལས་གསུངས་པ་བཞིན་ནོ། །འགྲེལ་བ་རྣམས་སུ་སློབ་དཔོན་འདི་ཉིད་འཕགས་པའི་གང་ཟག་ཏུ་གསུངས་པས། ས་རབ་དགའ་བ་ཐོབ་བར་དུ། ཞེས་པ་སོགས་ནི་རྗེས་འཇུག་རྣམས་ལམ་ལ་བསླབ་པའི་དོན་ཏོ། །
\b
\v 907 དུས་\bd གང\bd*་གི་\bd ཚེ\bd*་རྗེ་བཙུན་འཇམ་པའི་དབྱངས་ཀྱི་མཚན་དཔེའི་ཞལ་བཟང་མཇལ་བའམ་\bd བལྟ\bd*་\bd བར\bd*་\bd འདོད\bd*་\bd པའམ\bd*་ཆོས་ཀྱི་ཚིག་དོན་\bd ཅུང\bd*་\bd ཟད\bd*་\bd དྲི\bd*་\bd བར\bd*་\bd འདོད\bd*་\bd ན\bd*་\bd ཡང\bd*་དེའི་ཚེ་\bd མགོན\bd*་\bd པོ\bd*་\bd འཇམ\bd*་པའི་\bd དབྱངས\bd*་\bd དེ\bd*་\bd ཉིད\bd*་\bd ནི\bd*་\bd གེགས\bd*་དང་སྒྲིབ་པ་ཅི་ཡང་\bd མེད\bd*་\bd པར\bd*་\bd ཡང\bd*་མངོན་སུམ་དུ་\bd མཐོང\bd*་ནས་རྣམ་པ་ཀུན་ཏུ་རྗེས་སུ་འཛིན་ཅིང་སྐྱོང་\bd བར\bd*་\bd ཤོག\bd*་ཅིག །
\b
\v 908 \bd ཕྱོགས\bd*་\bd བཅུ\bd*་ཡི་འཇིག་རྟེན་ཀྱི་ཁམས་\bd ནམ\bd*་\bd མཁའི\bd*་\bd མཐས\bd*་གཏུགས་\bd པར\bd*་ཁྱབ་པའི་\bd སེམས\bd*་\bd ཅན\bd*་མ་ལུས་པ་\bd ཀུན\bd*་གྱི་གནས་སྐབས་དང་མཐར་ཐུག་གི་དོན་ཐམས་ཅད་བདེ་བླག་ཏུ་\bd བསྒྲུབ\bd*་\bd པའི\bd*་\bd ཕྱིར\bd*་\bd ཇི\bd*་\bd ལྟར\bd*་\bd འཇམ\bd*་པའི་\bd དབྱངས\bd*་ཀྱི་སྐུ་གསུང་ཐུགས་ཀྱི་རྣམ་པར་འཕྲུལ་བ་བསམ་གྱིས་མི་ཁྱབ་པའི་བྱང་ཆུབ་སེམས་དཔའི་\bd སྤྱོད\bd*་པ་རླབས་པོ་ཆེས་གཞན་ལ་ཕན་པ་འབའ་ཞིག་
\b
\bd མཛད\bd*་\bd པ\bd*་བཞིན་དུ་\bd བདག\bd*་རང་\bd གི\bd*་\bd སྤྱོད\bd*་\bd པའང\bd*་\bd དེ\bd*་\bd འདྲར\bd*་ཏེ་དེ་འདྲ་བ་ཁོ་ནར་གཞན་ལ་ཕན་པ་འབའ་ཞིག་འགྲུབ་པར་\bd ཤོག\bd*་ཅིག་ཅེས་པ་སྟེ་མདོར་ན་བཅོམ་ལྡན་འདས་མགོན་པོ་འཇམ་པའི་དབྱངས་ཀྱི་མཁྱེན་པ། 
\b
\qc སྤྱན་རས་གཟིགས་ཀྱི་བརྩེ་བ། ཕྱག་ན་རྡོ་རྗེའི་ནུས་མཐུ། ཀུན་ཏུ་བཟང་པོའི་རྣམ་པར་ཐར་པ་ལ་སོགས་པ་ཉེ་བའི་སྲས་ཆེན་བརྒྱད་ལ་སོགས་པའི་སྐུ་གསུང་ཐུགས་ཡོན་ཏན་ཕྲིན་ལས་ཀྱི་རྣམ་པར་འཕྲུལ་པ་བསམ་གྱིས་མི་ཁྱབ་པའི་སྤྱོད་པ་དེ་ཇི་འདྲ་བ་དེ་བཞིན་དུ་བདག་གིས་སྤྱོད་ནུས་པར་ཤོག་ཅིག་ཅེས་དེའི་དོན་དུ་སྙིང་ནས་དགེ་རྩ་བསྔོ་ཞིང་སྨོན་ལམ་གདབ་པར་བྱའོ། །
\b
\v 909 དེ་ཡང་དུས་\bd ཇི\bd*་\bd སྲིད\bd*་དུ་\bd ནམ\bd*་\bd མཁའ\bd*་\bd གནས\bd*་པར་གྱུར་པ་\bd དང\bd*་ཡུལ་\bd འགྲོ\bd*་\bd བ\bd*་མ་ལུས་པ་ཇི་\bd སྲིད\bd*་\bd གནས\bd*་པར་\bd གྱུར\bd*་\bd པ\bd*་ཡི་བར་\bd དེ\bd*་\bd སྲིད\bd*་དུ་གཞན་དོན་བྱེད་པ་པོ་བདག་ནི་མྱ་ངན་ལས་མི་འདའ་བར་\bd གནས\bd*་པར་\bd གྱུར\bd*་\bd ནས\bd*་\bd འགྲོ\bd*་བ་མ་ལུས་\bd པའི\bd*་འཁོར་བ་དང་\bd ངན\bd*་\bd སོང\bd*་གི་\bd སྡུག\bd*་\bd བསྔལ\bd*་མཐའ་དག་\bd སེལ\bd*་\bd བར\bd*་བྱེད་པར་\bd ཤོག\bd*་ཅིག །
\b
\v 910 དམྱལ་བ་ལ་སོགས་པའི་\bd འགྲོ\bd*་\bd བའི\bd*་\bd སྡུག\bd*་\bd བསྔལ\bd*་\bd གང\bd*་\bd ཅིའང\bd*་\bd རུང\bd*་བ་ཡོད་པ་\bd དེ\bd*་དག་མ་ལུས་པ་ཀུན་\bd བདག\bd*་\bd ལ\bd*་\bd སྨིན\bd*་ནས་བྱང་ཞིང་དག་པར་\bd གྱུར\bd*་\bd ཅིག\bd*།\bd བྱང\bd*་\bd ཆུབ\bd*་\bd སེམས\bd*་\bd དཔའི\bd*་\bd དགེ\bd*་\bd འདུན\bd*་རྣམས་ཀྱི་ཐུགས་བསྐྱེད་དང་ཚོགས་གཉིས་དང་
\b
\qc སྨོན་ལམ་\bd གྱིས\bd*་ཏེ་དེ་དག་གི་མཐུ་ལ་བརྟེན་ནས་མཐའ་ཡས་པའི་\bd འགྲོ\bd*་\bd བ\bd*་མ་ལུས་གནས་སྐབས་དང་མཐར་ཐུག་གི་ཕན་\bd བདེ\bd*་ཕུན་སུམ་ཚོགས་པ་\bd ལ\bd*་ལོངས་སྤྱོད་\bd པར\bd*་\bd ཤོག\bd*་ཅིག་ཅེས་པའོ། །
\b
\v 911 གསུམ་པ་གཉིས་དོན་བསྟན་པ་དར་རྒྱས་སུ་བསྔོ་བ་ནི། མཐའ་ཡས་པའི་\bd འགྲོ\bd*་\bd བའི\bd*་འཁོར་བ་དང་ངན་སོང་གི་\bd སྡུག\bd*་བསྔལ་གྱི་ནད་ཐམས་ཅད་མ་ལུས་པ་ཞི་བར་བྱེད་པའི་\bd སྨན\bd*་གྱི་མཆོག་ཅིག་པུ་ཉིད་དུ་གྱུར་པ་དང༌། གནས་སྐབས་དང་མཐར་ཐུག་གི་\bd བདེ\bd*་\bd བ\bd*་ཕུན་སུམ་ཚོགས་པ་\bd ཐམས\bd*་\bd ཅད\bd*་\bd འབྱུང\bd*་\bd བའི\bd*་\bd གནས\bd*་དམ་པ་ནི་སངས་རྒྱས་ཀྱི་\bd བསྟན\bd*་\bd པ\bd*་རིན་པོ་ཆེ་ཡིན་ཏེ། སངས་རྒྱས་ཀྱི་བསྟན་པ་ཞེས་པ་ནི། 
\b
\qc པཎྜི་ཏ་ཆེན་པོ་དབྱིག་གཉེན་ཞབས་ཀྱིས། །སྟོན་པའི་བསྟན་པ་རྣམས་གཉིས་ཏེ། །ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་དང༌། །སྒྲུབ་པར་བྱེད་པ་ཁོ་ན་ཡིན། །ཞེས་གསུངས་པ་ལྟར་བསྟན་འཛིན་གྱི་སྐྱེས་བུ་དམ་པ་རྣམས་ཀྱིས་བསྟན་པ་དང་སེམས་ཅན་ལ་ཐུགས་ཀྱིས་དགོངས་ཏེ། ལུང་གི་ཆོས་འདུལ་བ་མདོ་སྡེ་མངོན་པ་སྟེ་སྡེ་སྣོད་རིན་པོ་ཆེ་གསུམ་ལ་འཆད་ཉན་དང༌། རྟོགས་པའི་ཆོས་ལམ་ལྷག་པའི་བསླབ་པ་ཚུལ་ཁྲིམས། 
\b
\qc ཏིང་ངེ་འཛིན་དང༌། ཤེས་རབ་ཀྱི་བསླབ་པ་སྟེ་བསླབ་པ་རིན་པོ་ཆེ་གསུམ་ལ་སྒྲུབ་པ་ཉམས་ལེན་བྱས་ཏེ། གོས་ཆོས་གོས་གསུམ་གྱི་ལུས་བརྒྱན། ལུང་སྡེ་སྣོད་གསུམ་གྱིས་ངག་བརྒྱན། ལམ་བསླབ་པ་གསུམ་གྱིས་སེམས་བརྒྱན་ཏེ། 
\b
\qc བཤད་སྒྲུབ་འཁོར་ལོ་གཉིས་ལྡན་གྱི་སྒོ་ནས་བསྟན་པ་འཛིན་པ་རྣམས་ལ། དད་གཏོང་འབྱོར་པ་ཕུན་སུམ་ཚོགས་པའི་བསྟན་པའི་སྦྱིན་བདག་རྣམས་ཀྱིས་\bd རྙེད\bd*་པ་\bd དང\bd*་\bd བཀུར\bd*་\bd སྟི\bd*་ཕུན་སུམ་ཚོགས་པ་དང་\bd བཅས\bd*་ཏེ་\bd ཕན\bd*་བདེའི་འབྱུང་གནས་སངས་རྒྱས་ཀྱི་བསྟན་པ་རིན་པོ་ཆེ་འདི་ཉིད་སྲིད་མཐའི་བར་དུ་ཕྱོགས་ཀུན་དུ་དར་ཞིང་རྒྱས་ལ་\bd ཡུན\bd*་\bd རིང\bd*་དུ་\bd གནས\bd*་པར་\bd གྱུར\bd*་\bd ཅིག\bd*་ཅེས་སྨོན་ལམ་དང་འབྲེལ་བ་དང་
\b
\qc གནས་ན་ཅི་མ་རུང་ཞེས་འདུན་པ་དང་འབྲེལ་བ་དང༌། གནས་པ་ཞིག་བདག་གིས་བྱའོ་ཞེས་དམ་བཅའ་དང་འབྲེལ་བ་དང༌། དེ་ལྟར་བྱེད་ནུས་པར་བླ་མ་དཀོན་མཆོག་རིན་པོ་ཆེ་གསུམ་གྱིས་བྱིན་གྱིས་རློབས་ཤིག་ཅེས་གསོལ་འདེབས་དང་འབྲེལ་བ་སྟེ་འབྲེལ་བ་བཞི་ལྡན་དུ་བསྔོ་ཞིང་སྨོན་ལམ་གདབ་པར་བྱའོ། །
\b
\qc དེ་ཡང་མདོར་ན་ཕན་བདེའི་འབྱུང་གནས་འབྲེལ་ཚད་དོན་ལྡན་སངས་རྒྱས་ཀྱི་བསྟན་པ་རིན་པོ་ཆེ་འཇིག་རྟེན་འདིར་གནས་པར་གྱུར་ན་གང་དེ་དང་འབྲེལ་བའི་བསོད་ནམས་ཆེས་ཐོབ་པ་ཉིད། བློ་གྲོས་རྒྱ་མཚོས་ཞུས་པའི་མདོ་ལས། །རྫོགས་པའི་བྱང་ཆུབ་སེམས་དང་ཆོས་འཛིན་དང༌། །ཆོས་སྒྲུབ་པ་དང་སྲོག་ཆགས་སྙེང་བརྩེ་བ། །ཆོས་བཞི་འདི་དག་ཡོན་ཏན་མཐའ་ཡས་ཏེ། །འདི་དག་མཐའ་ནི་རྒྱལ་བས་མི་གསུངས་སོ། །
\b
\qc ཞེས་དམ་པའི་ཆོས་འཛིན་པ་དང་སེམས་ཅན་གྱི་སྲོག་སྐྱབས་པ་སོགས་ཀྱི་ཕན་ཡོན་ཚད་མེད་པར་རྟོགས་པ་དང༌། ཟུང་གི་མདོ་ལས། གང་དག་ང་ཡི་བསྟན་པ་ལ། །སྦྱིན་པ་སྐྲ་ཙམ་བྱིན་པ་ནི། །བསྐལ་པ་སྟོང་ཕྲག་བརྒྱད་ཅུ་རུ། །ལོངས་སྤྱོད་ཆེ་ཞིང་ནོར་ཡང་མང༌། །ཞེས་སོགས་ཀྱིས་སྦྱིན་པ་དང༌། 
\b
\qc ཏིང་ངེ་འཛིན་རྒྱལ་པོ་ལས། བསྐལ་པ་བྱེ་བ་ཞེས་སོགས་གོང་དུ་བསྟན་པས་ཚུལ་ཁྲིམས་དང༌། །རྟོགས་པ་རྒྱས་པའི་མདོ་ལས། ཐང་ཆེན་བསམ་གཏན་ཐུན་ཞུགས་ན། །ཁམས་གསུམ་གང་བའི་མི་རྣམས་ལ། །སྲོག་སྦྱིན་པས་ནི་འདི་དོན་ཆེ། །ཞེས་སོགས་ཀྱིས་བསྒོམ་པ་ལས་བྱུང་བ་སྟེ་བསོད་ནམས་བྱ་བའི་དངོས་པོ་གསུམ་གྱི་ཕན་ཡོན་གྱི་ཁྱད་པར་དང༌།
\b 
\qc མངོན་མཐོ་ངེས་ལེགས་ཐོབ་པར་འདོད་པ་རྣམས་བསོད་ནམས་བྱ་བའི་དངོས་པོ་གསུམ་ལ་ཞུགས་ན་ཕན་ཡོན་ཆེན་པོ་ཐོབ་མོད། དེ་བས་ཀྱང་སྒྲིབ་གཉིས་ཀྱི་གཉེན་པོ་མཐར་ཐུག་པ་ཟབ་མོ་སྟོང་པ་ཉིད་སྤྲོས་པ་ཀུན་དང་བྲལ་བ་རྟོགས་པའི་ཤེས་རབ་ནི་མཆོག་ཡིན་པས་དེ་བསྐྱེད་པའི་དོན་དུ་ཐོས་བསམ་རྣམ་དག་ལ་འབད་པར་རིགས་ཏེ། 
\b
\qc རྒྱུད་བླ་མ་ལས། གང་ཕྱིར་སྦྱིན་པས་ལོངས་སྤྱོད་དག་ནི་སྒྲུབ་བྱེད་ཅིང༌། །ཁྲིམས་ཀྱི་མཐོ་རིས་བསྒོམ་པས་ཉོན་མོངས་སྤོང་བྱེད་མོད། །ཤེས་རབ་ཉོན་མོངས་ཤེས་བྱ་ཀུན་སྤོང་དེ་ཡི་ཕྱིར། །འདི་མཆོག་ཉིད་དེ་དེ་ཡི་རྒྱུ་ཡང་འདི་ཐོས་ཡིན། །ཞེས་དང༌། བྱང་ཆུབ་སེམས་དཔའི་སྡེ་སྣོད་ལས། ཐོས་པས་ཆོས་རྣམས་ཤེས་པར་འགྱུར། །ཐོས་པས་སྡིག་ལས་ལྡོག་པར་འགྱུར། །ཐོས་པས་དོན་མ་ཡིན་པ་སྤོང༌། །ཐོས་པས་རྣམ་པར་གྲོལ་བ་ཐོབ། །ཅེས་དང༌། 
\b
\qc སྐྱེས་རབ་ལས། ཐོས་པ་གཏི་མུག་མུན་སེལ་སྒྲོན་མ་དེ། །རྐུན་པོ་སོགས་ཀྱིས་མི་ཁྱེར་ནོར་གྱི་མཆོག །ཀུན་ཏུ་རྨོངས་པའི་དགྲ་འཇོམས་མཚོན་ཆ་ཡིན། །ཐབས་ཚུལ་མན་ངག་སྟོན་པས་གྲོགས་ཀྱི་མཆོག །ཕོངས་པར་གྱུར་ཀྱང་འགྱུར་མེད་མཛའ་བོའི་མཆོག །མྱ་ངན་ནད་ཀྱི་མི་གཅོད་སྨན་གྱི་མཆོག །ཉེས་པ་ཆེན་པོའི་དགྲ་འཇོམས་དཔུང་གི་མཆོག །དཔལ་དང་གྲགས་དང་གཏེར་གྱི་མཆོག་ཀྱང་ཡིན། །ཡ་རབས་རྣམས་དང་འཕྲད་ན་སྐྱེས་ཀྱི་མཆོག །ཚོགས་ཀྱི་ནང་ན་མཁས་པ་དགའ་བར་འགྱུར། །ཕས་ཀྱི་རྒོལ་བར་ཉི་མའི་འོད་དང་འདྲ། །ཞེས་དང༌། 
\b
\qc ཕར་ཕྱིན་བསྡུས་པ་ལས། །ཐོས་ཉུང་རྨུན་ལོང་སྒོམ་པའི་ཚུལ་མི་ཤེས། །དེ་མེད་དེས་ཀོ་ཅི་ཞིག་བསམ་པར་བྱེད། །དེ་བས་ཐོས་པ་བརྩོན་བྱ་དེ་རྒྱུ་ལས། །བསམ་དང་བསྒོམ་པའི་ཤེས་རབ་ཡངས་པ་འབྱུང༌། །ཞེས་དང༌། གཎྜིའི་མདོ་ལས། དམ་ཆོས་བཤད་པའི་དུས་བསྟན་ཕྱིར། །རྔའམ་གཎྜི་བརྡུང་བའི་སྒྲ། །ཐོས་པས་བྱང་ཆུབ་ཐོབ་གྱུར་ན། །ཉན་ཕྱིར་ལྷགས་པ་སྨོས་ཅི་དགོས། །ཞེས་དང༌། 
\b
\qc བྱམས་པ་སེང་གེ་སྒྲའི་མདོ་ལས། །སྟོང་ཆེན་འཇིག་རྟེན་ཁམས་ནི་གསེར་དག་གིས། །བཀང་སྟེ་གང་ལ་སྦྱིན་པ་བྱིན་པས་ནི། །ཚིགས་བཞིའི་ཚིགས་སུ་བཅད་པ་གཅིག་བརྗོད་ན། །དེ་ཡི་ཕན་འདོགས་དེ་ལྟར་འགྱུར་མ་ཡིན། །ཕན་འདོགས་བྱེད་པར་འདོད་པ་གང་ཞིག་གིས། །འཇིག་རྟེན་གསུམ་ན་སེམས་ཅན་ཐམས་ཅད་ཀྱི། །བདེ་བ་གང་དག་ཡོད་པ་དེ་དག་ཀུན། །སེམས་ཅན་གཅིག་ལ་སྦྱིན་པ་བྱས་པ་བས། །
\b
\qc གང་གིས་དེ་ལ་སངས་རྒྱས་ལུགས་ཀྱི་ནི། །ཚིགས་བཞིའི་ཚིགས་སུ་བཅད་པ་གཅིག་བརྗོད་ན། །དེ་ནི་ཤིན་ཏུ་ཕན་འདོགས་མཆོག་ཡིན་ཏེ། །དེས་ནི་སྡུག་བསྔལ་དག་ལས་གྲོལ་བར་འགྱུར། །གང་གིས་གང་གའི་བྱེ་སྙེད་སངས་རྒྱས་ཞིང༌། །རིན་ཆེན་བདུན་གྱིས་ཡོངས་སུ་བཀང་བྱས་ནས། །རབ་དགའི་སེམས་ཀྱིས་རྒྱལ་ལ་ཕུལ་བ་དང༌། །གང་གིས་སེམས་ཅན་གཅིག་ལ་ཚིགས་བཅད་བྱིན། །རིན་ཆེན་སྦྱིན་པ་ཤིན་ཏུ་རྒྱ་ཆེན་དེས། །ཚིགས་བཅད་སྦྱིན་པ་སྙིང་རྗེས་བསྒྲུབ་དེ་ལ། །ཆར་ཡང་མི་ཕོད་གྲངས་སུའང་མ་ཡིན་ན། །གཉིས་དང་གསུམ་ལ་བསམ་དུ་ག་ལ་ཡོད། །ཞེས་སོགས་དམ་པའི་ཆོས་བཤད་པའི་ཕན་ཡོན་དང༌། །དེ་ཁོ་ན་ཉིད་བསྟན་པའི་མདོ་ལས། །
\b
\qc ཤཱ་རིའི་བུ། གང་གིས་བསྐལ་པ་གཅིག་གི་བར་དུ་ཉན་པ་བས། །གང་གིས་སེ་གོལ་གཏོན་པ་ཙམ་གཅིག་ཏུ་དེ་ཁོ་ན་ཉིད་ཀྱི་ཏིང་ངེ་འཛིན་བསྒོམ་ན་བསོད་ནམས་མང་དུ་འཕེལ། །ཤཱ་རིའི་བུ། དེ་ལྟར་བས་ན་དེ་ཁོ་ན་ཉིད་ཀྱི་ཏིང་ངེ་འཛིན་འདི་གཞན་ལ་ནན་གྱིས་གདམས་པར་བྱའོ། །ཞེས་སོགས་ཀྱིས་ཚུལ་བཞིན་བསྒོམ་སྒྲུབ་བགྱིས་པའི་ཕན་ཡོན་དང༌། མདོར་ན་བཅོམ་ལྡན་འདས་ཀྱིས། །གང་ཆོས་ཉན་པའི་རྒྱུའམ་འཆད་པའི་རྒྱུར་ཐ་ན་གོམ་པ་གཅིག་འདོར་རམ་ཐ་ན་དབུགས་གཅིག་འབྱིན་ནམ་རྔུབ་ཀྱང་རུང་སྟེ། འདི་ཡང་དམ་པའི་ཆོས་ཡོངས་སུ་འཛིན་པའི་ཞེས་བཀའ་སྩལ་ཞིང༌། དེ་བཞིན་གཤེགས་པ་གསང་བའི་མདོ་ལས། །
\b
\qc དམ་ཆོས་འཛིན་པའི་བསོད་ནམས་ནི། །སངས་རྒྱས་ཀུན་གྱིས་ནན་ཏན་དུ། །བསྐལ་པ་བྱེ་བར་བརྗོད་མཛད་ཀྱང༌། །མཐར་ཕྱིན་པར་ནི་འགྱུར་མ་ལགས་ཞེས་སོགས་ཀྱིས་དམ་པའི་ཆོས་འཛིན་ཞིང་བསྲུང་བའི་ཕན་ཡོན་སྟེ་ཚུལ་དེ་ལྟར་གང་གསུངས་པ་རྣམས་ལ། །དྲན་ཉེར་ལས། མེ་ནི་གྲང་བར་འགྱུར་ཡང་སྲིད། །རླུང་ནི་ཞགས་པས་ཟིན་ཡང་སྲིད། །ཉི་ཟླ་ཐང་ལ་ལྷུང་ཡང་སྲིད། །ལས་ཀྱི་འབྲས་བུ་བསླུ་མི་སྲིད། །ཅེས་དང༌། །
\b
\qc ཏིང་འཛིན་རྒྱལ་པོ་ལས། ཟླ་བ་སྐར་མ་བཅས་པ་གནས་ལྷུང་ཞིང༌། །རི་དང་གྲང་དུ་བཅས་པའི་ས་གཞི་ལས། །ནམ་མཁའི་ཁམས་ནི་རྣམ་པར་གཞན་གྱུར་ཀྱང༌། །ཁྱོད་ཀྱིས་མི་བདེན་པ་ཡི་ཚིག་མི་གསུངས། །ཞེས་སོགས་གསུངས་པ་ལྟར་ལས་རྒྱུ་འབྲས་བསླུ་མེད་ཀྱི་ཚུལ་ལ་ཡིད་ཆེས་པའི་སྒོ་ནས་སྟོན་དང་བསྟན་པ་མཆོག་དང་མཇལ་བའི་མི་ལུས་དོན་དང་ལྡན་པ་ལ་འབད་པར་བྱའོ་ཞེས་འཕྲོས་དོན་དུ་སྨྲས་སོ། །
\b
\qc གསུམ་པ་མཇུག་ཡོངས་སུ་རྫོགས་པའི་བྱ་བ་ལ། །བཀའ་དྲིན་དྲན་པའི་ཕྱག །ལེའུའི་མཚན། གང་གིས་བརྩམ་པའི་མཛད་བྱང༌། མཇུག་ལོ་ཙ་བས་འགྱུར་བྱང་བཤད་པ་དང་བཞི་ལས།
\b
\v 912 དང་པོ་ནི། ལྷག་པའི་ལྷ་རྗེ་བཙུན་འཇམ་པའི་དབྱངས་\bd གང\bd*་\bd གི\bd*་བྱིན་གྱིས་བརླབས་པའི་བཀའ་དྲིན་\bd གྱིས\bd*་བདག་ལ་འཇིག་རྟེན་གྱི་བྱ་བ་སྙིང་པོ་མེད་པ་རྣམས་ལ་ཆགས་པ་སྤངས་ནས་ཐོས་བསམ་སྒོམ་གསུམ་ལ་སོགས་པའི་\bd དགེ\bd*་བའི་བྱ་བ་ཁོ་ན་རྩེ་གཅིག་ཏུ་བརྩོན་པའི་བློ་ཁྱད་པར་ཅན་\bd འབྱུང\bd*་བའམ་སྐྱེ་བར་མཛད་པ་དེ་ནི་བཅོམ་ལྡན་འདས་\bd འཇམ\bd*་\bd པའི\bd*་\bd དབྱངས\bd*་ཡིན་པས་དེ་\bd ལ\bd*་སྒོ་གསུམ་གུས་པའི་སྒོ་ནས་\bd ཕྱག\bd*་\bd འཚལ\bd*་\bd ལོ\bd*། །
\b
\qc དེ་བཞིན་དུ་སྐྱེས་བུ་དམ་པ་\bd གང\bd*་དག་\bd གི\bd*་བཀའ་\bd དྲིན\bd*་\bd གྱིས\bd*་\bd བདག\bd*་ཁྱིམ་ནས་ཁྱིམ་མེད་པར་རབ་ཏུ་བྱུང་ཞིང་བསྙེན་པར་རྫོགས་པར་མཛད་ནས་ལུང་དང་རྟོགས་པའི་ཡོན་ཏན་རྣམས་གོང་ནས་གོང་དུ་\bd དར\bd*་ཞིང་རྒྱས་པར་མཛད་\bd པ\bd*་དཔལ་ནཱ་\bd ལེནྜའི\bd*་མཁན་པོ་རྒྱལ་བའི་ལྷ་དང་
\b
\qc སློབ་དཔོན་ལ་སོགས་པ་བླ་མ་\bd དགེ\bd*་\bd བའི\bd*་\bd བཤེས\bd*་གཉེན་རྣམས་\bd ལའང\bd*་\bd བདག\bd*་ཉིད་གུས་པས་\bd ཕྱག\bd*་\bd འཚལ\bd*་ལོ་ཞེས་ཕྱག་མཛད་པ་ལྟར་རང་རེ་རྣམས་ཀྱིས་ཀྱང་རང་རྒྱུད་ལ་ལུང་རྟོགས་ཀྱི་ཡོན་ཏན་ཅུང་ཟད་རེ་ཡོད་པ་དེ་སུ་ཞིག་གིས་བཀའ་དྲིན་ལ་བརྟེན་ནས་བྱུང་བ་ཡིན་ཀྱང་དེ་ཉིད་ལ་རང་གིས་བླ་མར་བཟུང་ནས་བཀའ་དྲིན་དྲན་པའི་སྒོ་ནས་སྒོ་གསུམ་གུས་པས་ཕྱག་འཚལ་བར་བྱ་དགོས་པ་ཡིན་ནོ། །
\b
\qc གཉིས་པ་ནི།\bd བྱང\bd*་\bd ཆུབ\bd*་\bd སེམས\bd*་\bd དཔའི\bd*་\bd སྤྱོད\bd*་\bd པ\bd*་\bd ལ\bd*་འཇུག་\bd པ\bd*་\bd ལས\bd*། །\bd བསྔོ\bd*་\bd བ\bd*་\bd ཞེས\bd*་\bd བྱ\bd*་\bd བའི\bd*་\bd ལེའུ\bd*་\bd སྟེ\bd*་\bd བཅུ\bd*་པའི་འགྲེལ་\bd པའོ\bd*། །གསུམ་པ་ནི།\bd བྱང\bd*་\bd ཆུབ\bd*་\bd སེམས\bd*་\bd དཔའི\bd*་\bd སྤྱོད\bd*་\bd པ\bd*་\bd ལ\bd*་\bd འཇུག\bd*་\bd པ\bd*་\bd སློབ\bd*་\bd དཔོན\bd*་ཆེན་པོ་ཤཱནྟཱ་\bd དེ\bd*་བས་ཏེ་ཞི་བའི་ལྷས་\bd མཛད\bd*་\bd པ\bd*་\bd རྫོགས\bd*་\bd སོ\bd*་ཞེས་སོ། །
\b
\v 913 བཞི་པ་ནི། དེ་ལ་བསྟན་པ་ལ་སྔ་འགྱུར་དང་ཕྱི་འགྱུར་ཞེས་པ་ཇི་ལྟར་ཡིན་ན་འཕགས་པ་རིགས་གསུམ་མགོན་པོའི་རྣམ་འཕྲུལ་སྦྱིན་བདག་ཆོས་རྒྱལ་སྲོང་བཙན་སྒམ་པོ་དང༌། ཁྲི་སྲོང་ལྡེའུ་བཙན་དང་མངའ་བདག་ཁྲི་རལ་ཅན་སྟེ་བསྒྱུར་ཡུལ་པཎྜི་ཏ་ལྷ་རིག་པའི་སེང་གེ་ནས་པཎ་ཆེན་སྨྲིར་ཏི་ཛྙཱ་ནའི་བར་དང༌། 
\b
\qc འགྱུར་བྱེད་ཐུ་མི་སམ་བྷོ་ཊ་ནས་རོང་ཟོམ་ཀུན་མཁྱེན་དྷརྨ་བྷ་དྲའི་བར་དུ་བསྒྱུར་བའི་མདོ་རྒྱུད་དགོངས་འགྲེལ་དང་བཅས་པ་རྣམས་ལ་སྔ་འགྱུར་རྙིང་མ་ཞེས་གྲགས་ལ། ཕྱིས་སུ་ལོ་ཆེན་རིན་ཆེན་བཟང་པོ་ལ་སོགས་པས་བསྒྱུར་བའི་རྒྱུད་འགྲེལ་པ་དང་མདོ་ཕྲན་འགའ་ཞིག་བཅས་བསྒྱུར་བ་ལ་ཕྱི་འགྱུར་གསར་མ་ཞེས་གྲགས་ནའང་དོན་དུ་དེ་ཐམས་ཅད་བདག་ཅག་གི་སྟོན་པ་ཐུགས་རྗེ་ཅན་སངས་རྒྱས་བཅོམ་ལྡན་འདས་རྒྱལ་བ་ཤཱཀྱ་ཐུབ་པའི་བསྟན་པ་རིན་པོ་ཆེ་དང་དེ་འཛིན་པའི་སྐྱེས་བུ་དམ་པ་ལྟ་བ་བཀའ་རྟགས་��ྱི་ཕྱག་རྒྱ་བཞི་དང་ལྡན་པས་གསང་གསུམ་གྱི་མཛད་སྤྱོད་ཐམས་ཅད་ཆོས་སྐུའི་ཀློང་དུ་མཁའ་ལྟར་དབྱེར་མི་ཕྱེད་པའི་བདག་ཉིད་ཅན་ཁོ་ན་ཡིན་པས་ན་ཕྱོགས་དང་རིས་སུ་གཅོད་པར་བྱ་བ་ཅི་ཡང་མེད་དོ། །
\b
\qc གཞུང་འདིའང་ལེགས་སྦྱར་གྱི་སྐད��དུ་བརྩམས་ཤིང་རྒྱ་གར་འཕགས་པའི་ཡུལ��ན་གནས་པ་ལ་སྔ་འགྱུར་གྱི་དུས་སུ་\bd རྒྱ\bd*་\bd གར\bd*་\bd གྱི\bd*་\bd མཁན\bd*་\bd པོ\bd*་ཆེན་པོ་\bd སརྦ\bd*་ཛྙཱ་\bd དེ\bd*་\bd བ\bd*་སྟེ་\bd ཐམས\bd*་ཅད་མཁྱེན་པའི་ལྷ་\bd དང༌\bd*།\bd ཞུ\bd*་\bd ཆེན\bd*་\bd གྱི\bd*་\bd ལོ\bd*་ཙཱ་བ་ནི་རྔོག་ལོ་ཆེན་པོས། བཻ་རོ་ཙ་ན་ནམ་མཁའི་མཐའ་དང་མཉམ། །སྐ་ཅོག་ཞང་གསུམ་ཉི་ཟླ་ཟུང་འབྲེལ་དང༌། །རིན་ཆེན་བཟང་པོ་ཐོ་རངས་སྐར་ཆེན་འདྲ། །ཁོ་བོ་ཅག་ནི་སྲིན་བུ་མེ་ཁྱེར་ཙམ། །ཞེས་པའི་ནང་ཚན་\bd བནྡེ\bd*་སྐ་བ་\bd དཔལ\bd*་\bd བརྩེགས\bd*་\bd ཀྱིས\bd*་\bd ཁ\bd*་\bd ཆེའི\bd*་\bd དཔེ\bd*་\bd ལས\bd*་བོད་ཀྱི་སྐད་དུ་\bd བསྒྱུར\bd*་ཅིང་\bd ཞུས\bd*་\bd ཏེ\bd*་ཞེས་ཞུ་དག་ཀྱང་མཛད་དེ་འཆད་ཉན་གྱིས་\bd གཏན\bd*་\bd ལ\bd*་\bd ཕབ\bd*་\bd པ\bd*་\bd ལས\bd*་སྐལ་ལྡན་རྣམས་ལ་ཕན་པ་རྒྱ་ཆེན་པོ་མཛད་པའོ། །
\b
\bd སླད\bd*་\bd ཀྱི\bd*་\bd རྒྱ\bd*་\bd གར\bd*་\bd གྱི\bd*་\bd མཁན\bd*་པོ་\bd དྷརྨ\bd*་ཤྲཱི་\bd བྷ\bd*་\bd འདྲ\bd*་སྟེ་ཆོས་དཔལ་བཟང་པོ་\bd དང༌\bd*།\bd ཞུ\bd*་\bd ཆེན\bd*་\bd གྱི\bd*་\bd ལོ\bd*་ཙཱ་\bd བ\bd*་\bd བནྡེ\bd*་\bd རིན\bd*་\bd ཆེན\bd*་\bd བཟང\bd*་\bd པོ\bd*་དང༌།\bd ཤཱཀྱ\bd*་\bd བློ\bd*་\bd གྲོས\bd*་\bd ཀྱིས\bd*་\bd ཡུལ\bd*་\bd དབུས\bd*་\bd ཀྱི\bd*་\bd དཔེ\bd*་\bd དང\bd*་\bd འགྲེལ\bd*་\bd པ\bd*་\bd དང\bd*་\bd མཐུན\bd*་\bd པར\bd*་\bd བཅོས\bd*་\bd ཤིང\bd*་\bd བསྒྱུར\bd*་\bd ཏེ\bd*་\bd གཏན\bd*་\bd ལ\bd*་\bd ཕབ\bd*་\bd པའོ\bd*། །\bd ཡང\bd*་\bd དུས\bd*་\bd ཕྱིས\bd*་རྒྱ་གར་\bd གྱི\bd*་\bd མཁན\bd*་\bd པོ\bd*་\bd སུ\bd*་\bd མ\bd*་\bd ཏི\bd*་\bd ཀཱིཏྟི\bd*་སྟེ་མཁས་པ་ལེགས་པའི་བློ་གྲོས་གྲགས་པ་\bd དང༌\bd*།\bd ཞུ\bd*་\bd ཆེན\bd*་གྱི་\bd ལོ\bd*་ཙཱ་\bd བ\bd*་དགེ་\bd སློང\bd*་རྔོག་ལོ་ཆེན་པོ་བློ་\bd ལྡན\bd*་\bd ཤེས\bd*་\bd རབ\bd*་\bd ཀྱིས\bd*་\bd ཀྱང\bd*་\bd དག\bd*་\bd པར\bd*་\bd བཅོས\bd*་ཤིང་\bd བསྒྱུར\bd*་\bd ཏེ\bd*་\bd ལེགས\bd*་\bd པར\bd*་\bd གཏན\bd*་\bd ལ\bd*་\bd ཕབ\bd*་\bd པའོ\bd*། ཞེས་པ་འདིར་ས་བཟང་འགྲེལ་བར་བལ་པོའི་པཎྜི་ཏ་སུ་མ་ཏི་ཀཱིཏྟ་ཞེས་དང༌། ལོ་ཙ་བ་ཕྱི་མ་གསུམ་གྱིས་བཅོས་ཤིང་ཞུས་ཏེ་དག་པར་བྱས་ཏེ་གཏན་ལ་ཕབ་པའོ་ཞེས་དང༌། བར་སྐབས་སུ་ཅུང་ཟད་མ་དག་པར་སོང་བ་རྣམས་བདག་གིས་ཀྱང་རྒྱ་དཔེ་དང་འགྲེལ་བ་ལ་གཏུགས་ཏེ་དག་པར་བགྱིས་པའོ་ཞེས་གསུངས་སོ། །
\q
\b
\q1 འདིར་སྨྲས་པ། འཇམ་པའི་དབྱངས་ཀྱི་རྗེས་བཟུང་ཞི་བ་ལྷའི། །
\q1 བྱང་ཆུབ་སེམས་དཔའི་ལམ་བཟང་སྤྱོད་འཇུག་ཉིད། །
\q1 རིགས་གསུམ་དབྱེར་མེད་ཆོས་ཀྱི་དབང་པོ་ཡི། །
\q1 བཀའ་སྲོལ་གདམས་པ་སྟོང་གི་བཅུད་ཕུལ་དཔྱིད། །
\q
\b
\q1 དེ་སླད་བསྟན་འགྲོར་སྨན་པའི་ཐུགས་བཞེད་ཀྱིས། །
\q1 དམ་པས་ལེགས་བསྐུལ་ཆུད་མི་ཟ་ཕྱིར་དུ། །
\q1 གང་གསུངས་རང་བློར་ངེས་པའི་ཟིན་བྲིས་སོགས། །
\q1 ཟབ་མོའི་གསུང་གི་སྣང་བ་འདིར་བཀོད་དོ། །
\q
\b
\q1 རྙེད་བཀུར་གྲགས་འདོད་དུག་གིས་མ་བསླད་ཀྱང༌། །
\q1 མ་རིག་བདག་འཛིན་གདོན་ཆེན་སྙིང་ཞུགས་པས། །
\q1 མ་རྟོགས་ལོག་པའི་ཉེས་པ་གང་མཆིས་པ། །
\q1 བླ་མ་ལྷ་དང་དམ་པ་རྣམས་ལ་འཆགས། །
\q
\b
\q1 དམ་པས་བསྐུལ་ཕྱིར་གསུངས་རྒྱུན་མི་ཉམས་ཕྱིར། །
\q1 གཞན་ལ་ཕན་ཕྱིར་དམ་ཆོས་འཛིན་པའི་ཕྱིར། །
\q1 འདིར་འབད་དུས་གསུམ་དགེ་ཚོགས་ཀུན་བསྡོམས་ཏེ། །
\q1 སྲས་བཅས་རྒྱལ་བའི་ཡོངས་བསྔོ་མཆོག་གིས་བསྔོ། །
\q
\b
\q1 ཕྱོགས་མེད་རྒྱལ་བསྟན་དར་ཞིང་རྒྱས་གྱུར་ཅིག །
\q1 ཕྱོགས་འཛིན་ཉམས་པས་ཆགས་སྡང་བྱང་གྱུར་ཅིག །
\q1 ཕྱོགས་ཀྱི་རྒོལ་བ་ཀུན་ནས་ཞི་གྱུར་ཅིག །
\q1 ཕྱོགས་བཅུར་ཆོས་ཀྱི་རྒྱལ་མཚན་བསྒྲེང་གྱུར་ཅིག །
\q
\b
\q1 ཕྱོགས་དུས་ཀུན་ཏུ་བསྟན་འཛིན་ཞབས་བརྟན་ཅིང༌། །
\q1 དགེ་འདུན་སྡེ་འཕེལ་སྦྱིན་བདག་དཔལ་འབྱོར་ལྡན། །
\q1 ཕན་བདེའི་འབྱུང་གནས་རྒྱལ་བསྟན་རིན་པོ་ཆེ། །
\q1 ཕྱོགས་དུས་ཀུན་ཏུ་འཛིན་ཅིང་སྤེལ་གྱུར་ཅིག །
\q
\b
\q1 བདག་སོགས་དེང་ནས་ཚེ་རབས་ཀུན་ཏུ་ཡང༌། །
\q1 བླ་མ་ལྷག་པའི་ལྷ་ཡིས་རྗེས་བཟུང་སྟེ། །
\q1 འགྲོ་ལ་ཕན་ཕྱིར་བྱང་ཆུབ་སྤྱོད་མཆོག་གིས། །
\q1 བསྟན་པའི་སྙིང་པོ་ཕྱོགས་བཅུར་འཛིན་གྱུར་ཅིག །
\q
\b
\q1 གང་འདིར་འབྲེལ་ཚད་ཚེ་རིང་ནད་མེད་པར། །
\q1 སྒོ་གསུམ་དགེ་ལ་ཡང་དག་གཞོལ་གྱུར་ཏེ། །
\q1 དོན་གཉིས་ལྷུན་འགྲུབ་ཆོས་ཀྱི་རྒྱལ་པོ་ཉིད། །
\q1 འཐོབ་པར་ལྷ་དང་བླ་མས་བྱིན་གྱིས་རློབས། །
\q
\b
\q1 དེ་ལྟར་སྨོན་གང་འགྲུབ་པའི་མཐུན་འགྱུར་ཉིད། །
\q1 བླ་མ་དཀོན་མཆོག་རྩ་གསུམ་རྒྱ་མཚོ་ཡིས། །
\q1 བདེན་པའི་གསུང་གིས་གནད་དང་ཆབ་གཅིག་པར། །
\q1 བཀྲ་ཤིས་དགེ་ལེགས་མེ་ཏོག་ཆར་འབེབས་སྩོལ། །
\b
\qc ཞེས་པའང་ཕྱོགས་དུས་གང་ཟག་དམན་པར་གྱུར་ཅིང་སྐྱེས་སྦྱོང་གི་ཤེར་བརྩོན་ཞན་པར་གྱུར་ན་ཡང་ཤར་ཀཿཐོག་པ་ཆེན་པོ་ཡོངས་རྫོགས་བརྟན་པའི་མངའ་བདག་གནས་ལྔ་རིག་པའི་པཎྜི་ཏ་སི་ཏུ་ཆོས་ཀྱི་རྒྱ་མཚོ་ནས་བླ་མའི་ཞལ་རྒྱུན་ལྟར་སྤྱོད་འཇུག་ལ་འགྲེལ་པ་ཞིག་བྲིས་ཞེས་བཀའ་ཡིས་གནང་བ་ཡང་ཡང་ཕེབ་པ་དང༌། །ཡིད་ལྷུང་རྩ་ཤུལ་དགོན་པའི་སྤྲུལ་པའི་སྐུ་མཆོག་འགྱུར་མེད་ཐེག་མཆོག་བཤད་སྒྲུབ་རྒྱལ་མཚན་དཔལ་བཟང་པོ་ཞེས་དེང་གི་དུས་ན་ཕན་བདེའི་འབྱུང་གནས་ལུང་རྟོགས་ཀྱི་རྒྱལ་བསྟན་རིན་པོ་ཆེ་ལ་བཤད་དང་བསྒྲུབ་པའི་མཛད་བཟང་ཐུགས་དམ་དུ་མཛད་པ་བསྟན་པ་འཛིན་པའི་སྐྱེས་བུ་དམ་པའི་རྣམ་ཐར་དང་བཞེས་མཛད་པ་གང་གིས་ལྷ་གོས་དང་རྒྱལ་བ་ཀུན་ཡུམ་ཕྲིན་ལས་དཔའི་མོ་ཉེར་གཅིག་གི་སྣང་བརྙན་རིན་པོ་ཆེ་དང་པོས་རས་བྲིས་དང༌། 
\b
\qc རྡོར་དྲིལ་དང་སྤར་དུ་སྒྲུབ་པའི་ཞལ་བཞེས་དབྱར་དམ་དང༌། བྲི་གཞིའི་ཤོག་བུ་བཅས་ནན་བསྐུལ་གྱིས་དོན་གཉེར་ཆེར་གནང་ནའང༌། རང་དབེན་རིར་སོས་དལ་ཉི་ཕུལ་ཉལ་སྙམ་སོགས་ཀྱིས་དེ་གར་ལུས་མུར་སྔ་འགྱུར་བསྟན་པའི་ཉི་མ་ཞེ་ཆེན་རྒྱལ་ཚབ་རིན་པོ་ཆེ་འགྱུར་མེད་པདྨ་རྣམ་རྒྱལ་གྱི་ཞལ་སྔ་ནས་དེ་ཚུལ་དགོངས་ནས་དར་མཛོད་ཐག་བཅས་གནང་ནས་དེ་ལྟར་མྱུར་དུ་འགྲུབ་ན་ཐུགས་ཤིན་ཏུ་དགྱེས་ཚུལ་གྱིས་བཀའ་ཡི་གནང་བསྐུལ་ཆེད་བསྩལ་དང༌། སྔར་བསྐུལ་བ་པོ་ཡང་དབྱར་དམ་རིས་སུ་མི་འདོར་བའི་དམ་པ་མཆོག་གི་ངང་ཚུལ་ཅན་ཁོང་ལ་ཤར་ཁ་ཕྱོགས་ཀྱི་བླ་མ་དག་གིས་འདི་ཉིད་སྤར་དུ་འཁོད་པར་དཀར་ཐིགས་ཀྱི་དངོས་རྫས་ཕུལ་བ་ཕྱག་བསྣམས་དང༌། 
\b
\qc བསླབ་པ་གསུམ་ལ་གུས་པ་ཤཱཀྱའི་དགེ་སློང་སངས་རྒྱས་སམ་བློ་གྲོས་མཆོག་ལྡན་དང་ཤཱཀྱའི་དགེ་སློང་ཐུན་བསྟན་དགེ་འདུན་འཕེལ་རྒྱས་གཉིས་ཀྱིས་ཀྱང་ལྷག་བསམ་དག་པས་ཡི་གེ་བར་ཞལ་བཞེས་སོགས་ཀྱིས་མཐུན་པའི་རྐྱེན་བཟང་པོའི་འབྱོར་པ་ཕུན་སུམ་ཚོགས་པ་དང་བཅས་པར་ནན་བསྐུལ་ཡང་བསྐྱར་དོན་གཉེར་ཆེར་གནང་སྩལ་བ་ལ་ལག་པའི་བསམ་པ་བཟང་པོས་དཔལ་དགེ་བླ་མ་སྐུ་ཕྲེང་གསུམ་པ་ཐུབ་བསྟན་ཡོངས་རྫོགས་བསྟན་པའི་མངའ་བདག་འཇམ་པའི་དབྱངས་དངོས་ཨོ་རྒྱན་འཇིགས་མེད་ཆོས་ཀྱི་དབང་པོ་ཞེས་སྙན་པའི་བ་དན་དཀར་པོ་སྲིད་པ་གསུམ་ན་མངོན་པར་མཐོ་བ་གང་གི་གདན་ས་ཆོས་འཁོར་དགེ་གོང་ཆོས་སྒར་རིག་འཛིན་འཆི་མེད་གྲུབ་པ་བཤད་སྒྲུབ་དགའ་ཚལ་ཏུ་ཆོས་མཐུན་རྣམས་ཀྱི་སྔ་ཐུན་རྣམས་སུ་ངལ་བ་དང་ལེན་གྱིས་སྐྱབས་རྗེ་ཐམས་ཅད་མཁྱེན་པ་དཔལ་སྤྲུལ་རིན་པོ་ཆེ་ཉིད་ཀྱི་ཞལ་སྔ་ནས་ཟླ་བ་དྲུག་ཏུ་སྤྱོད་འཇུག་འདི་ཁོ་ན་རྒྱས་པར་གནང་བའི་སྐལ་བཟང་ཐོབ་པའི་སྐབས་ཀྱི་རང་གིས་ཟིན་བྲིས་དང༌། 
\b
\qc སྐྱབས་རྗེ་མཆོག་གི་ཐུགས་ཀྱི་སྲས་མཆོག་དཔོན་རིན་པོ་ཆེ་ཨོ་རྒྱན་བསྟན་འཛིན་ནོར་བུའི་ཞལ་སྔ་ནས་སྤྱོད་འཇུག་ཞག་བཞི་བཅུ་རེར་རྒྱས་པར་གནང་བ་ལན་གཉིས་ཀྱི་སྐལ་བཟང་ཐོབ་པའི་ཟིན་བྲིས་དང༌། ཡང་ཐུགས་སྲས་དམ་པ་གཞན་དག་གིས་ཟིན་བྲིས་དང་གསུང་གི་སྣང་བ་ལ་བརྟེན་ནས་གོ་སླ་གཙོར་རྟོན་གྱིས་ཤཱཀྱའི་བཙུན་གཟུགས་རྨོངས་བརྟུལ་ཀུན་བཟང་ཆོས་གྲགས་སམ་ཀུན་བཟང་དཔལ་ལྡན་དུ་འབོད་པས་གྲུབ་པར་བགྱིས་པ་དགེ་ཞིང་བཀྲ་ཤིས་པར་གྱུར་ཅིག །མངྒ་ལཾ།། །། ༈ 
\q
\b
\q1 ཨོཾ་སྭ་སྟི། །ཐུབས་གསུངས་ཟབ་དང་རྒྱ་ཆེའི་མདོ་སྡེ་རྣམས། །
\q1 སྙིང་པོར་དྲིལ་བ་བྱང་ཆུབ་སྤྱོད་པའི་གཞུང༌། །
\q1 ལྟ་སྤྱོད་གཉིས་ཆར་སྟོན་པ་ཞི་བ་ལྷའི། །
\q1 བསྟན་བཅོས་འདི་འདྲ་དུས་གསུམ་འབྱོན་པར་དཀོན། ༡ །
\q
\b
\q1 གང་ལ་སེམས་ཀྱི་དམ་པ་རིན་ཆེན་དེ། །
\q1 སྐྱེས་བུ་གང་གི་ཐུགས་ལ་ཞུགས་གྱུར་པ། །
\q1 དེ་ནི་རྒྱལ་སྲས་སེམས་དཔའ་ཆེན་པོ་སྟེ། །
\q1 བདེ་བར་གཤེགས་པའི་གདུང་འཚོབ་དམ་པ་ཡིན། ༢ །
\q
\b
\q1 དེ་ཕྱིར་ཐར་འདོད་བློ་ལྡན་སྐྱེས་བུ་རྣམས། །
\q1 གཞུང་འདི་ཁོག་པའི་སྙིང་ལྟར་བརྩོན་པ་གཅེས། །
\q1 དེ་ལྟ་ན་ཡང་ཟབ་ཅིང་བརླིང་བ་ཡི། །
\q1 དོན་རྣམས་ཇི་བཞིན་བཀྲལ་ལ་སྙིགས་དུས་འདིར། ༣ །
\q
\b
\q1 ཞི་ལྷ་གཉིས་པ་ཆོས་ཀྱི་དབང་པོ་ཞེས། །
\q1 སྙན་པ་འཇིག་རྟེན་གསུམ་ན་ཆེས་གསལ་ཞིང༌། །
\q1 མཁས་གྲུབ་བྱེ་བའི་གཙུག་གི་ནོར་བུ་དེས། །
\q1 ཞལ་ལུང་དྲི་མེད་བདུད་རྩིའི་ཐིག་ཕྲེང་འདི། ༤ །
\q
\b
\q1 གང་དེའི་གསུང་གི་སྲས་མཆོག་སྡེ་སྣོད་འཛིན། །
\q1 ཐུབ་བསྟན་ཀུན་བཟང་ཆོས་ཀྱི་གྲགས་པ་ཞེས། །
\q1 སྡོམ་བརྩོན་ཆེ་དེས་ལེགས་པར་བཤད་པ་ཡི། །
\q1 རྣམ་འགྲེལ་འདི་ཉིད་གཞན་ལས་ཁྱད་པར་འཕགས། ༥ །
\q
\b
\q1 དེ་ཕྱིར་རྣམ་དཀར་གཏོགས་པའི་བློ་ལྡན་མ། །
\q1 བྱ་རྒྱལ་རྒོད་གཤོགས་རྒྱས་འདྲའི་རིགས་སྲས་ཀྱི། །
\q1 མ་ཡུམ་ཚེ་དབང་སྒྲོལ་མ་ཞེས་བགྱི་བས། །
\q1 སྤར་དུ་བཞེངས་པའི་ལེགས་བྱས་དགེ་བའི་མཐུས། ༦ །
\q
\b
\q1 ཚེ་འདིའི་ཕ་མ་གཙོ་བྱས་སེམས་ཅན་རྣམས། །
\q1 སྒྲིབ་གཉིས་བྱང་ཤིང་ཚོགས་གཉིས་རྫོགས་པ་དང༌། །
\q1 བྱང་ཆུབ་སེམས་གཉིས་རྒྱུད་ལ་རབ་སྐྱེས་ནས། །
\q1 སྐུ་གཉིས་གོ་འཕང་མྱུར་དུ་ཐོབ་པར་ཤོག ༧ །
\b
\qc ཅེས་པའང་སྤར་བྱང་སྨོན་ཚིག་ཏུ་འཇམ་དབྱངས་མཁྱེན་བརྩེའི་སྤྲུལ་མིང་འཛིན་པ་བློ་གྲོས་རྒྱ་མཚོས་བྲིས་པ་སརྦ་མངྒ་ལམ། ༢ །འཇམ་མགོན་༢བླ་མ་ཡབ་སྲས་ལ་གཅིག་ཏུ་གུས་པ་བྲག་གཡབ་བླ་མ་ཞིང་སྐྱོང་ནས་གྲོགས་དན་བགྱིད་སྐབས་དཔལ་ཞེ་ཆེན་བསྟན་གཉིས་དར་རྒྱས་གླིང་གི་ཆོས་གྲ་ཆེན་པོར་སྤར་དུ་སྒྲུབ་པ་དགེ་ལེགས་འཕེལ།། །།སརྦ་མངྒ་ལཾ། །དགེའོ། །དགེའོ། །དགེའོ།། །།ཞུ་དག་ཡོངས་སུ་རྫོགས་སོ། །