\c 3
\b
\s སྤྱོད་འཇུག་ལེའུ་གསུམ་པ།
\v 102 ལེའུ་གསུམ་པ་བྱང་སེམས་ཡོངས་སུ་བཟུང་བའི་ལེའུ་ལ་གཞུང་དང་མཚན་ནོ། །དང་པོ་ལ་སྦྱོར་བ་སྔོན་དུ་འགྲོ་བའི་ཆོས། དངོས་གཞི་དམ་བཅའ་བ། མཇུག་རང་གཞན་དགའ་བ་བསྒོམ་པ་དང་གསུམ་ལས། དང་པོ་སྦྱོར་བ་སྔོན་དུ་འགྲོ་བའི་ཆོས་ལ། ཚོགས་བསགས་པ་དང༌། བློ་སྦྱང་བ་གཉིས་ལས། དང་པོ་ལ་ཚོགས་བསགས་པ་ཡན་ལག་བརྒྱད་ལས། སྔ་མ་བཞི་ལེའུ་གཉིས་པའི་སྐབས་བཤད་ཟིན། འདིར་བཤད་པར་བྱ་བ། རྗེས་སུ་ཡི་རང་བའི་ཡན་ལག །ཆོས་འཁོར་བསྐོར་བར་བསྐུལ་བའི་ཡན་ལག །མྱ་ངན་ལས་མི་འདའ་བར་གསོལ་བ་འདེབས་པའི་ཡན་ལག །དགེ་རྩ་གཞན་དོན་དུ་བསྔོ་བའི་ཡན་ལག་དང་བཞི་ལས། དང་པོ་ནི། སྐྱེས་བུ་ཆུང་འབྲིང་ཆེན་པོའི་དགེ་བ་གསུམ་ལས། སྐྱེས་བུ་ཆུང་ངུའི་དགེ་བ་བསོད་ནམས་ཆ་མཐུན་ལ་རྒྱུ་འབྲས་གཉིས་ལས། རྒྱུ་ལ་ཡི་རང་བ་ནི། འཁོར་བའི་\bd སེམས\bd*་\bd ཅན\bd*་གང་སུ་ཡང་རུང་བ་\bd ཀུན\bd*་\bd གྱི\bd*་དམྱལ་བ་སོགས་\bd ངན\bd*་\bd སོང\bd*་\bd གི\bd*་\bd སྡུག\bd*་\bd བསྔལ\bd*་མྱོང་ཞིང་ངལ་བས་གདུང་བ་ལས་རེ་ཞིག་མཐོ་རིས་སུ་\bd ངལ\bd*་\bd བསོའི\bd*་ཏེ་བསོ་བའི་ལྷ་མིའི་བདེ་བའི་འབྲས་བུ་འཐོབ་པའི་རྒྱུ་བསམ་པ་ངེས་འབྱུང་དང་བྱང་སེམས། 
\b
\qc ཉམས་ལེན་བདག་མེད་ཀྱིས་མ་ཟིན་པའི་དགེ་བཅུ་ལ་སོགས་པའི་\bd དགེ\bd*་\bd བ\bd*་བསྒྲུབ་པ་\bd དང༌\bd*། འབྲས་བུ་ལ་ཡི་རང་བ་ནི་ངན་སོང་གསུམ་ལ་ལྟོས་ན་ལྷ་མི་རྣམས་གནས་སྐབས་བདེ་ཡང་ཁྱབ་པ་འདུ་བྱེད་ཀྱི་སྡུག་བསྔལ་སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ་སྟེ་གསུམ་ཅི་རིགས་པ་དང་ལྡན་པས་\bd སྡུག\bd*་\bd བསྔལ\bd*་\bd ཅན\bd*་\bd དག\bd*་མངོན་མཐོ་ལྷ་མིའི་གནས་སུ་གཟུགས་དང་ལང་ཚོ་ཐོབ་དང་མངའ་ཐང༌། སྙན་པ་དང་གྲགས་པ་ནོར་དང་ལོངས་སྤྱོད་སོགས་ཕུན་སུམ་ཚོགས་པའི་\bd བདེར\bd*་སྟེ་བདེ་བར་\bd གནས\bd*་པ་རང་རང་གི་སྔོན་གྱི་\bd དགེ\bd*་བའི་འབྲས་བུ་ལ་སྤྱོད་པ་རྣམས་\bd ལ\bd*་ཕྲག་དོག་དང་འགྲན་སེམས་ལ་སོགས་པ་མེད་པར་སྙིང་ནས་\bd དགའ\bd*་\bd བས\bd*་\bd རྗེས\bd*་\bd སུ\bd*་\bd ཡི\bd*་\bd རང\bd*་ངོ༌། །
\b
\v 103 སྐྱེས་བུ་འབྲིང་གི་དགེ་བ་ཐེག་དམན་ཐར་པ་ཆ་མཐུན་ལའང་རྒྱུ་འབྲས་གཉིས་ལས། རྒྱུ་ལ། ཟད་དང་མི་སྐྱེ་ཤེས་པ་ཡི། །ཡེ་ཤེས་བྱང་ཆུབ་ཞེས་བརྗོད་དོ། །ཞེས་གསུངས་པ་ལྟར་ཉན་རང་གི་\bd བྱང\bd*་\bd ཆུབ\bd*་ཀྱི་\bd རྒྱུར\bd*་\bd གྱུར\bd*་པའི་དགེ་བ་ངེས་འབྱུང་དང་བདག་མེད་ཀྱི་རྩིས་ཟིན་པའི་དགེ་བ་གང་བསགས་\bd པ\bd*་\bd དེ\bd*་\bd ལ\bd*་དགའ་བས་\bd རྗེས\bd*་\bd སུ\bd*་\bd ཡི\bd*་\bd རང\bd*་\bd ངོ༌\bd*། འབྲས་བུ་\bd ལུས\bd*་\bd ཅན\bd*་སེམས་ཅན་གང་ཞིག་ཁམས་གསུམ་\bd འཁོར\bd*་\bd བའི\bd*་\bd སྡུག\bd*་\bd བསྔལ\bd*་སྐྱེ་རྒ་ན་འཆི་སོགས་\bd ལས\bd*་\bd ངེས\bd*་\bd པར\bd*་\bd ཐར\bd*་ཏེ་སློབ་པ་རྒྱུན་ཞུགས་ཕྱིར་འོང་ཕྱིར་མི་འོང་དང་མི་སློབ་པ་དགྲ་བཅོམ་པའི་གོ་འཕང་ཐོབ་སྟེ་ཁྲག་དང་མཆི་མའི་རྒྱ་མཚོ་ནི་སྐམ། རུས་པའི་རི་བོ་ནི་བཅོམ། གསེར་དང་བོང་བ་མཉམ་པས་སྤངས་རྟོགས་ཀྱི་ཡོན་ཏན་དྲན་ནས་དང༌། སྟོན་པ་ཐུགས་རྗེ་ཅན་གྱིས་བསྟན་དང་སྟོན་པ་གཉིས་ཀར་བཞག་ཅིང་བསྔགས་པའི་དམ་པའི་ཆོས་འདུལ་བ་དང་མཇལ་བ་འདི་ཡང་དེ་དག་གི་དྲིན་ཡིན་པས་སྐུ་དྲིན་དྲན་ནས་དེ་\bd ལ\bd*་དད་པས་\bd ཡི\bd*་\bd རང\bd*་\bd ངོ༌\bd*། །
\b
\v 104 སྐྱེས་བུ་ཆེན་པོའི་དགེ་བ་ཐེག་ཆེན་ཐར་པ་ཆ་མཐུན་ལ་འབྲས་བུ་དང་རྒྱུ་གཉིས་ལས་འབྲས་བུ་ལ། མཐར་ཐུག་གི་འབྲས་བུ་འགྲོ་བ་ཐམས་ཅད་ཀྱི་\bd སྐྱོབ\bd*་\bd པ\bd*་སངས་རྒྱས་\bd རྣམས\bd*་\bd ཀྱི\bd*་སྤངས་རྟོགས་ཀྱི་ཡོན་ཏན་མ་ལུས་པ་རྫོགས་པའི་\bd བྱང\bd*་\bd ཆུབ\bd*་ཆེན་པོ་ཡོན་ཏན་རྒྱ་མཚོའི་བདག་ཉིད་\bd དང༌\bd*། གནས་སྐབས་ཀྱི་འབྲས་བུ་\bd རྒྱལ\bd*་\bd སྲས\bd*་བྱང་སེམས་རྣམས་ཀྱིས་ས་དང་པོ་རབ་ཏུ་དགའ་བ་ཐོབ་པ་ནས་བཅུ་པ་ཆོས་ཀྱི་སྤྲིན་གྱི་བར་\bd གྱིས\bd*་ལམ་གྱི་སྤངས་བ་དང་རྟོགས་པའི་ཡོན་ཏན་རྣམས་\bd ལའང\bd*་ཤེས་ནས་\bd ཡི\bd*་\bd རང\bd*་ངོ༌། །རྒྱུ་ལ་བསམ་པ་ནམ་མཁའ་དང་མཉམ་པའི་\bd སེམས\bd*་\bd ཅན\bd*་\bd ཐམས\bd*་\bd ཅད\bd*་\bd བདེ\bd*་བ་མཆོག་སངས་རྒྱས་ཀྱི་གོ་འཕང་ལ་འགོད་པར་\bd མཛད\bd*་\bd པའི\bd*་བྱང་ཆུབ་མཆོག་ཏུ་\bd ཐུགས\bd*་\bd བསྐྱེད\bd*་པའི་\bd དགེ\bd*་\bd བ\bd*་\bd རྒྱ\bd*་\bd མཚོ\bd*་ལྟ་བུ་\bd དང༌\bd*། སྦྱོར་བ་ཕ་རོལ་ཏུ་ཕྱིན་པ་དྲུག་ལ་བསླབ་པས་\bd སེམས\bd*་\bd ཅན\bd*་ཐམས་ཅད་ལ་\bd ཕན\bd*་པ་དཔག་ཏུ་མེད་\bd པར\bd*་\bd མཛད\bd*་པའི་དགེ་བ་ཕན་ཡོན་ལེའུ་ལས་བཤད་\bd པ\bd*་ལྟ་བུ་རྒྱ་ཆེ་ཞིང་རྒྱུན་རིང་བ་ནམ་མཁའ་ལྟ་བུ་\bd ལ\bd*་ཕྲག་དོག་མེད་པར་སྙིང་ནས་\bd དགའ\bd*་\bd བས\bd*་\bd རྗེས\bd*་\bd སུ\bd*་\bd ཡི\bd*་\bd རང\bd*་ངོ། །
\b
\qc དེ་ལྟར་ཡི་རང་བྱས་ན་དེའི་དགེ་བ་ལས་ཆེ་བ་རང་ཉིད་ཀྱིས་འཐོབ་པའི་ཚུལ་སྔོན་རྒྱལ་པོ་གསལ་རྒྱལ་གྱིས་སངས་རྒྱས་འཁོར་བཅས་སྤྱན་དྲངས་ཏེ་བསྙེན་བཀུར་བྱས་པ་ལ་དབུལ་མོས་ཡི་རང་བྱས་པ་ལས་བསྔོ་བ་དབུལ་མོ་ལ་མཛད་པར་གསུངས་པ་ལྟ་བུ་དང༌། ཕན་ཡོན་ཡང༌། མདོ་སྡུད་པར། སྟོང་གསུམ་རི་རབ་སྲུང་ལ་གཞལ་བས་ཚད་བཟུང་རུང༌། །རྗེས་སུ་ཡི་རང་དགེ་བ་དེ་ནི་དེ་ལྟ་མིན། །ཞེས་པ་ལྟར་རོ། །རྗེས་སུ་ཡི་རང་འདི་ནི་ང་རྒྱལ་དང་ངོམས་ཆོས་སུ་མི་འགྲོ་ཞིང་ཚེགས་ཆུང་ལ་བསོད་ནམས་རྒྱ་ཆེན་པོ་མྱུར་དུ་འགྲུབ་པའི་མན་ངག་ཡིན་པས་གཞན་གྱི་དགེ་རྩ་མཐོང་ཐོས་གང་ཡོད་ལ་བསྒོམ་པར་བྱ་དགོས་གསུངས། གཉིས་པ་ནི། སྔོན་བདག་ཅག་གི་སྟོན་པ་བྱང་ཆུབ་ཤིང་དྲུང་དུ་མངོན་པར་རྫོགས་པར་སངས་རྒྱས་པ་ན། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཤིག་བདག་གིས་རྙེད། །
\b
\qc སུ་ལ་བསྟན་ཀྱང་གོ་བར་མི་འགྱུར་བས། །མི་སྨྲ་ནགས་འདབ་ཉིད་དུ་གནས་པར་བྱ། །ཞེས་ཆོས་ཀྱི་ཆེ་བ་སོགས་དགོས་པའི་རབ་དུ་མས་ཞག་བདུན་ཕྲག་བདུན་དུ་ཆོས་མི་གསུང་བའི་ཚུལ་གནང་བ་ལ། ལྷའི་དབང་པོ་བརྒྱ་བྱིན་གྱིས་དུང་ཀར་གཡས་སུ་འཁྱིལ་བ་དང༌། ཚངས་པས་གསེར་གྱི་འཁོར་ལོ་རྩིབས་སྟོང་དང་ལྡན་པ་སོགས་ཕུལ་ཏེ་ཉིད་ཀྱི་ཆོས་ཚིགས་བཞི་རེའི་ཆེད་དུ་སྐུ་ལུས་ལ་ལྕགས་ཀྱི་གཟེར་བུ་སྟོང་བཏབ་པ་དང༌། ལུས་ལ་མར་མེ་སྟོང་སྦར་བ་སོགས་དཀའ་བ་དཔག་ཏུ་མེད་པས་བསྒྲུབས་སྟེ་ད་ལྟ་དམ་པའི་ཆོས་ཀྱི་མཛོད་བརྙེས་པའི་དུས་སུ་ཆོས་ཀྱི་འཁོར་ལོ་ཅིའི་ཕྱིར་མི་བསྐོར་ཞེས་ཡང་དང་ཡང་དུ་ཆོས་ཀྱི་འཁོར་ལོ་བསྐོར་བར་གསོལ་བ་བཏབ་པས། ཚངས་པ་མ་གྷ་དྷ་ཡི་སེམས་ཅན་རྣམས། རྣ་བར་ལྡན་ཞིང་དད་དང་ཤེས་རབ་ལྡན། །མི་���ཚེ་འདུ་���ེས་རྟག་���ུ་ཆོས་���ན་པ། །དེ་དག་རྣམས་ལ་བདུད་རྩིའི་སྒོ་དབྱེའོ། །ཞེས་གསུངས་ཏེ་ཆོས་འཁོར་བསྐོར་བ་ལྟར། 
\b
\v 105 \bd ཕྱོགས\bd*་བཅུ་པོ་\bd རྣམས\bd*་ན་དུས་གསུམ་\bd ཀུན\bd*་ཏུ་བཞུགས་པ་ཉིད་\bd གྱི\bd*་\bd སངས\bd*་\bd རྒྱས\bd*་བཅོམ་ལྡན་འདས་མཁྱེན་པས་གཟིགས་ཤིང་བརྩེ་བས་དགོངས་པར་མཛད་པས་བདག་ལྐོག་ཏུ་མ་གྱུར་པ་རྣམས་\bd ལ\bd*་བདག་ཉིད་ཀྱིས་གསེར་གྱི་འཁོར་ལོ་ལ་སོགས་པ་ཕུལ་བར་མོས་ཏེ་ལུས་\bd ཐལ\bd*་\bd མོ\bd*་\bd སྦྱར\bd*་\bd ཏེ\bd*་ངག་གིས་ཞུ་ཞིང་\bd གསོལ\bd*་\bd བ\bd*་\bd ནི\bd*་\bd སེམས\bd*་\bd ཅན\bd*་\bd སྡུག\bd*་\bd བསྔལ\bd*་སྣ་ཚོགས་ཀྱིས་གདུང་ཤིང་གནས་དང་གནས་མིན་གྱི་ཁྱད་པར། ལམ་དང་ལམ་མིན་གྱི་དབྱེ་བ་བླང་དོར་གྱི་གནས་མི་ཤེས་པས་མ་རིག་པའི་\bd མུན\bd*་པ་སྟུག་པོར་\bd འཐོམས\bd*་པ་རྣམས་ལ་རང་རང་གི་སྐལ་བ་དང་མཐུན་པར་དམ་པའི་\bd ཆོས\bd*་\bd ཀྱི\bd*་\bd སྒྲོན\bd*་\bd མེ\bd*་རབ་ཏུ་འབར་བ་ལྟ་བུ་\bd སྦར\bd*་ནས་མི་ཤེས་པའི་མུན་པ་བསལ་ཏེ། ཡེ་ཤེས་ཀྱི་སྣང་བ་ཡང་དག་པ་བསྟན་\bd དུ\bd*་\bd གསོལ\bd*་ཞེས་གསོལ་བ་བཏབ་པས་ཆོས་འཁོར་བསྐོར་བར་ཞལ་གྱིས་བཞེས་པར་བསམ་མོ། །ཆོས་འཁོར་\bd བསྐོར\bd*་བར་བསྐུལ་ན་སྐྱེ་བ་ཚེ་རབས་ཐམས་ཅད་དུ་ལོག་ལྟའི་ལྟ་ངན་རྒྱུད་ལ་མི་སྐྱེ་བ་དང༌། དམ་པའི་ཆོས་ཀྱི་སྣང་བ་དང་མི་འབྲལ་བའི་དགོས་པ་ཡོད་དོ་གསུངས།
\b
\v 106 གསུམ་པ་ནི་སྔོན་བདག་ཅག་གི་སྟོན་པ་ལ་དགེ་བསྙེན་ཙུན་ཏས་མྱ་ངན་ལས་མི་འདའ་བར་གསོལ་བ་བཏབ་པས་སྐུ་ཚེ་ཟླ་བ་གསུམ་དུ་བསྲིངས་པ་ལྟར་ཕྱོགས་བཅུའི་ཞིང་ན་བཞུགས་པའི་སངས་རྒྱས་རྣམས་ངེས་པའི་དོན་དུ་\bd རྒྱལ\bd*་\bd བ\bd*་རྣམས་མྱ་ངན་ལས་མི་འདའ་ཡང་གདུལ་བྱའི་མཛད་པ་མཐར་ཕྱིན་ནས་དགོས་དབང་གིས་\bd མྱ\bd*་\bd ངན\bd*་ལས་\bd འདའ\bd*་པའི་ཚུལ་སྟོན་པར་\bd བཞེད\bd*་པ་རྣམས་ལ་ལུས་ཐལ་\bd མོ\bd*་སྦྱར་\bd ཏེ\bd*་ངག་གིས་ཞུ་ཞིང་གསོལ་བ་ནི་འགྲོ་བ་མཐའ་ཡས་པ་འདི་རྣམས་བླང་དོར་གྱི་མིག་གཏི་མུག་གི་ལིང་ཏོག་གིས་ལོང་བའམ་\bd ལྡོངས\bd*་\bd པར\bd*་\bd མི\bd*་\bd འགོད\bd*་\bd ཅིང༌\bd*། བླང་དོར་གྱི་གནས་གསལ་བར་བགྱི་བའི་སླད་དུ་\bd བསྐལ\bd*་པ་གྲངས་མེད་མང་པོའི་བར་དུ་མྱ་ངན་ལས་མི་འདའ་བར་བཞུགས་པར་\bd གསོལ\bd*་བ་འདེབས་ཤིང་མྱ་ངན་མི་འདའ་བར་བཞུགས་པར་ཞལ་གྱིས་བཞེས་པར་ཡང་བསམ་མོ། །བཞི་པ་ནི། སྤྱིར་ཐེག་ཆེན་གྱི་བསྔོ་བ་བྱང་ཆུབ་ཆེན་པོ་འཐོབ་ཕྱིར་བསྔོ་བ་ཡང་འདིར་རང་རྒྱུད་ལ་བྱང་ཆུབ་ཀྱི་སེམས་སྐྱེ་བ་ལ་ཚད་མེད་པ་བཞིའམ་སྙིང་རྗེའི་བློ་སྦྱངས་དགོས་ཏེ་དེ་ཡི་རྩ་བར་སྙིང་རྗེ་འདོད། ཅེས་པ་ལྟར་ཡིན་པས་འདིར་བསྔོ་བ་དང་སྙིང་རྗེ་ཕྱོགས་མཐུན་དུ་བསྟན་པ་ཡིན་ནམ་སྙམས།
\b
\v 107 \bd དེ\bd*་\bd ལྟར\bd*་གོང་དུ་བཤད་པའི་ཡན་ལག་བདུན་པོ་\bd འདི\bd*་\bd དག\bd*་\bd ཀུན\bd*་བྱས་པའི་དགེ་བ་འདིས་མཚོན་\bd ཏེ\bd*་\bd དགེ\bd*་\bd བ\bd*་\bd བདག\bd*་\bd གིས\bd*་དུས་གསུམ་དུ་བྱས་ཤིང་\bd བསགས\bd*་\bd པ\bd*་\bd གང\bd*་ཡིན་པ་\bd དེའི\bd*་ནི་སྤྱིར་ནམ་མཁའ་དང་མཉམ་པའི་\bd སེམས\bd*་\bd ཅན\bd*་\bd ཐམས\bd*་\bd ཅད\bd*་ཀྱི་འཁོར་བ་དང་ངན་སོང་གི་\bd སྡུག\bd*་\bd བསྔལ\bd*་མ་ལུས་པ་\bd ཐམས\bd*་\bd ཅད\bd*་བསལ་ཞིང་བྱང་\bd བར\bd*་ཤོག་ཅིག་ཅེས་བསམ་མོ། །
\b
\v 108 བྱེ་བྲག་ཏུ་སྙིང་རྗེའི་གནས་\bd འགྲོ\bd*་\bd བ\bd*་སེམས་ཅན་སྐྱེ་དགུ་རྣམས་ཀྱི་ངན་སྤྱོད་མི་དགེ་བའི་དབང་གིས་ལྷ་རྣམས་ཕམ་ཞིང་ལྷ་མིན་རྣམས་རྒྱལ་ཏེ་དེའི་ཁ་རླངས་ལས་ནད་སྤྲིན་དམར་པོ་ལས་གཉན་རིགས་བཅོ་བརྒྱད་སོགས་ཀྱི་\bd ནད\bd*་སྣ་ཚོགས་ཀྱིས་གདུང་ཞིང་གནར་བ་ཉམས་ཐག་\bd པ\bd*་རྣམས་\bd ཇི\bd*་\bd སྲིད\bd*་\bd དུ\bd*་\bd ནད\bd*་ལས་གྲོལ་ཞིང་\bd སོས\bd*་པར་\bd གྱུར\bd*་\bd གྱི\bd*་\bd བར\bd*་དུ་ནི་བདག་ཉིད་ནད་ཞི་བར་བྱེད་པའི་\bd སྨན\bd*་བཟང་པོ་དཔེར་ན་སྔོན་རྒྱལ་པོ་པདྨ་ཉ་རོ་ཧི་ཏའི་སྐྱེ་བ་བཞེས་ནས་ནད་ཞི་བར་བྱས་པ་དང་གཞན་སྲོག་ཆགས་དེས་པ་ལ་སོགས་པ་ལྟ་བུ་\bd དང༌\bd*། སྤྱིར་སྨན་གྱི་རྣམ་པ་གང་ཇི་སྙེད་པ་ཐམས་ཅད་སངས་རྒྱས་དང་བྱང་སེམས་རྣམས་ཀྱི་ཐུགས་རྗེའི་བྱིན་རླབས་ལས་བྱུང་བ་ཡང་ཡིན་ནོ། །སྨན་དེ་སྟོན་ཅིང་སྦྱིན་པའི་\bd སྨན\bd*་\bd པ\bd*་ཁྱེའུ་ཆུ་འབེབས་ལ་སོགས་པ་ལྟ་བུ་\bd ཉིད\bd*་\bd དག\bd*་\bd དང༌\bd*། བདག་ཅག་གི་སྟོན་པས་དགེ་སློང་ནད་པའི་ལུས་མི་གཙང་བས་གོས་པ་སྨྱུག་མས་བྲད་ཅིང་སྟན་བརྗེ་བ་སོགས་མཛད་ཅིང་ནད་གཡོག་བྱེད་དགོས་པར་བཅས་པའང་མཛད་པས་ན་\bd དེ\bd*་ཡི་\bd ནད\bd*་\bd གཡོག\bd*་\bd བྱེད\bd*་\bd པར\bd*་\bd ཤོག\bd*་ཅིག་ཅེས་སྨོན་ཞིང་དངོས་སུ་ནད་པ་ཡལ་བར་མི་འདོར་ཞིང་ནད་གཡོག་ལ་སོགས་པ་བྱེད་དགོས་སོ། །
\b
\v 109 འཇིག་རྟེན་གྱི་ཁམས་ན་བཟའ་བཏུང་མེད་པའི་སྡུག་བསྔལ་གྱིས་མནར་བ་རྣམས་ལ་རོ་བརྒྱའི་\bd ཟས\bd*་\bd དང\bd*་བདུད་རྩིའི་སྐོམ་\bd གྱི\bd*་\bd ཆར\bd*་རྒྱུན་མི་འཆད་པར་\bd ཕབ\bd*་\bd སྟེ\bd*་\bd བཀྲེས\bd*་\bd དང\bd*་\bd སྐོམ\bd*་\bd པའི\bd*་\bd གནོད\bd*་\bd པ\bd*་མཐའ་དག་བསལ་ནས་རབ་ཏུ་ཚིམ་པའི་བདེ་བ་ལ་འཁོད་པར་གྱུར་ཅིག །\bd མུ\bd*་\bd གེའི\bd*་\bd བསྐལ\bd*་\bd པར\bd*་\bd བར\bd*་\bd མའི\bd*་སྟེ་གབ་ཚེ་བ་དང༌། ཐུར་མས་ཚོལ་བ་དང༌། རུས་གོང་དཀར་པོ་པ་རྣམས་འབྱུང་བ་དེའི་\bd ཚེ\bd*་\bd བདག\bd*་\bd ནི\bd*་\bd ཟས\bd*་\bd དང\bd*་\bd སྐོམ\bd*་ཕུན་སུམ་ཚོགས་པར་གྱུར་ཏེ་བཀྲེས་སྐོམ་མ་ལུས་པ་ཞི་བར་བྱེད་པ་ཉིད་དུ་\bd གྱུར\bd*་ཅིག །དེས་མཚོན་ཏེ་ནད་ཀྱི་བསྐལ་པ་ལ་སྨན་སོགས་དང་མཚོན་གྱི་བསྐལ་པ་ལ་བདག་གི་མཐུས་མཚོན་ཆའི་ཆར་མེ་ཏོག་གི་ཆར་དུ་བསྒྱུར་ནུས་པར་གྱུར་ཅིག་ཅེས་ཀྱང་བྱའོ། །
\b
\v 110 དེང་སང་རང་རེས་ནད་མཚོན་མུ་གེའི་བསྐལ་པ་བར་མ་དེ་དང་དེར་མི་སྐྱེ་བའི་ཆེད་དུ་དཀོན་མཆོག་རིན་པོ་ཆེའི་ཞིང་ལ་རིམ་པར་སྨན་གྱི་རིགས་རྣམས་དང་མཚོན་ཆའི་རིགས་དང་དགེ་འདུན་པ་སོགས་ལ་ཟས་སྐོམ་ཕུལ་སྟེ་རང་གཞན་སེམས་ཅན་ཐམས་ཅད་དེ་དང་དེར་མི་སྐྱེ་བའི་སྨོན་ལམ་གདབ་པར་བྱ་དགོས་གསུངས། འཇིག་རྟེན་ན་\bd སེམས\bd*་\bd ཅན\bd*་གང་ཁ་ཟས་སྐོམ་དང་རྒྱབ་གོས་དང་ལག་ནོར་ལོངས་སྤྱོད་ཀྱིས་\bd ཕོངས\bd*་\bd ཤིང\bd*་\bd དབུལ\bd*་\bd བ\bd*་\bd རྣམས\bd*་\bd ལ\bd*་\bd བདག\bd*་\bd ནི\bd*་ཟས་འདོད་པ་ལ་ཟས་དང་སྐོམ་འདོད་པ་ལ་སྐོམ་ལ་སོགས་པ་གང་འདོད་པ་\bd མི\bd*་\bd ཟད\bd*་པའི་\bd གཏེར\bd*་ཆེན་པོར་\bd གྱུར\bd*་\bd ཏེ\bd*་ཟས་གོས་ལོངས་སྤྱོད་སོགས་ཅི་འདོད་པའི་\bd ཡོ\bd*་\bd བྱད\bd*་\bd མཁོ\bd*་\bd དགུ\bd*་\bd སྣ\bd*་\bd ཚོགས\bd*་པ་རྣམས་\bd སུ\bd*་རང་རང་གི་\bd མདུན\bd*་\bd ན\bd*་ཉེ་\bd བར\bd*་\bd གནས\bd*་པར་\bd གྱུར\bd*་\bd ཅིག\bd*་ཅེས་སོ། །གཉིས་པ་བློ་སྦྱང་བ་ལ་བློ་སྦྱང་བ་དངོས་དང༌། དེའི་འཐད་པ་དགོད་པ། ལུས་བྱེ་བྲག་ཏུ་གཏོང་བ། བློ་སྦྱོང་གི་འབྲས་བུ་གཞན་དོན་ལ་བསྔོ་བ་དང་བཞི་ལས། དང་པོ་ནི། བྱང་ཆུབ་ཀྱི་སེམས་རང་རྒྱུད་ལ་སྐྱེ་བའི་རྒྱུ་བློ་སྦྱང་བ་འདི་ཉིད་ཡིན་པས་རང་འདོད་ཀྱི་འཁྲི་བ་མ་བཅད་ན་གཞན་ཕན་གྱི་བསམ་པ་མི་སྐྱེ་བས་ན་དང་པོ་བློ་སྦྱང་བ་གལ་ཆེ་སྟེ། དེ་ཡང་ཇི་སྐད་དུ། སེམས་ཅན་ཁམས་ནི་དཔག་མེད་ལ། །ཕན་འདོད་དེ་ནི་དེ་འདྲའོ། །གཞན་ཕན་ལས་ལ་མཐུ་མེད་ཀྱང༌། །དེ་ཡི་བསམ་པ་རྟག་ཏུ་བྱ། །གང་ལ་བསམ་པ་དེ་ཡོད་པ། །དེ་ནི་དེ་ལ་དོན་གྱིས་ཞུགས། །ཞེས་གསུངས་པ་ལྟར་གཞན་དོན་དུ་བདག་ཏུ་འཛིན་པའི་གཞི་གསུམ་བཏང་ནས་བློ་སྦྱངས་པ་སྟེ་ལས་དང་པོ་པས་དངོས་སུ་སྦྱོར་བས་མི་གཏོང་སྟེ། 
\b
\qc མི་ནུས་དེར་བརྩོན་དེ་ཡི་གཟུགས་བརྙན་ཡིན། །ཞེས་གསུངས་པ་ལྟར་རོ། །དེས་ན་བློ་ཐོག་ནས་དེ་གསུམ་གཞན་ལ་གཏོང་བའི་གཏོང་སེམས་གོམས་ན་སྦྱིན་པའི་ཕར་ཕྱིན་ཡོངས་སུ་རྫོགས་པར་འགྱུར་ལ་དངོས་སུ་ཅུང་ཟད་སྦྱིན་རྒྱུ་མེད་ཀྱང་འགལ་བ་མེད་ལ། གཏོང་སེམས་མེད་པར་སྦྱིན་པ་བྱེད་པ་སོགས་ནི་གཟུགས་བརྙན་ཙམ་ཡིན་པས་གཏོང་སེམས་ལ་གོམས་པ་ཤིན་ཏུ་གཅེས་སོ། །ཡོངས་སུ་བཟུང་བའི་གཞི་གསུམ་པོ་དེ་ལས་ལུས་གཙོ་ཆེ་སྟེ་ལུས་ལ་བདག་གམ་བདག་གིར་བཟུང་ནས་འདི་ཕྱི་ཀུན་ཏུ་བདེ་བའི་ཕྱིར་དུ་རྒྱུ་ལོངས་སྤྱོད་དང་དགེ་བ་ལ་བདག་ཏུ་འཛིན་པ་ཡིན་པས་ལུས་ལ་ཞེན་པ་གཅོད་པ་གནད་ཆེའོ། །
\b
\v 111 དེས་ན་དངོས་པོ་བདག་གིས་གཅེས་པར་བཟུང་བའི་\bd ལུས\bd*་འདི་\bd དང\bd*་\bd དེ\bd*་\bd བཞིན\bd*་དུ་ནོར་དང་ཟས་གོས་སོགས་\bd ལོངས\bd*་\bd སྤྱོད\bd*་ཐམས་ཅད་\bd དང\bd*་\bd དུས\bd*་\bd གསུམ\bd*་དུ་བསགས་པའི་\bd དགེ\bd*་བའི་རྩ་\bd བ\bd*་\bd ཐམས\bd*་\bd ཅད\bd*་\bd ཀྱང\bd*་ཆེད་དུ་བྱ་བ་\bd སེམས\bd*་\bd ཅན\bd*་མ་ལུས་པ་\bd ཀུན\bd*་\bd གྱི\bd*་ཕན་བདེའི་\bd དོན\bd*་\bd བསྒྲུབ\bd*་པར་བྱ་བའི་\bd ཕྱིར\bd*་གཏོང་ཚུལ་སེར་སྣས་\bd ཕངས\bd*་པ་དང་ལན་དང་རྣམ་སྨིན་ལ་རེ་བ་\bd མེད\bd*་\bd པར\bd*་སྙིང་ཐག་པ་ནས་\bd གཏང\bd*་\bd བར\bd*་\bd བྱ\bd*་ཞེས་ངག་གིས་བརྗོད་ཅིང་དོན་སེམས་ལ་གསལ་བར་ཡང་ཡང་བསམ་དགོས་ཏེ། འདི་ནི་གདམས་ངག་གི་གནད་སྲིད་པའི་རྩ་བ་བདག་ཏུ་འཛིན་པའི་འགོང་པོ་ཡུལ་ཕུད་དེ་བདག་མེད་སྟོང་པ་ཉིད་དམིགས་མེད་སྙིང་རྗེའི་རྩི་དང་མ་བྲལ་བའི་སྒོ་ནས་སྒྱུ་མ་ལྟ་བུའི་སེམས་ཅན་ཡོངས་སུ་མི་གཏོང་བའི་ལམ་མཆོག་ཏུ་གྱུར་པས་ལུས་སོགས་ལ་གཅེས་འཛིན་གྱི་ཞེན་པའི་བློ་ནམ་སྐྱེས་ཀྱི་དུས་སུ་དེ་དང་དེ་ཐད་ཀར་ཐད་ཀ་ནས་གདོང་བཟློག་ཁོ་ན་བྱས་ནས་གཉན་ས་རི་ཁྲོད་སོགས་སུ་འཇིགས་སྐྲག་ལ་སོགས་པ་ཅི་བྱུང་ཚེ་གཞི་གསུམ་པོ་གཞན་ལ་བཏང་ཟིན་པ་ཡིན་པས་གཅེས་པར་འཛིན་པའི་དངོས་པོ་ཅི་ཡང་མེད་པར་བསམ་པ་ཙམ་གྱིས་སེམས་ཀྱི་ཁུར་ཕོག་པ་ལྟར་བློ་ཡང་ཁྱོལ་ལེར་བདེ་ཆེམ་མེར་སོང་ནས་དེ་ཀའི་ངང་དུ་བཞག་ལ་སླར་བདག་འཛིན་སྐྱེ་བར་གྱུར་ན་ལུས་དང་དེ་བཞིན་ལོངས་སྤྱོད་སོགས་ངག་ནས་བརྗོད་ཅིང་སེམས་ཀྱིས་ལུས་ལ་སོགས་པ་ཐམས་ཅད་གཅན་གཟན་ལ་སོགས་པ་གཟུགས་ཅན་དང་གཟུགས་མེད་འདྲེ་སྲིན་པོ་སོགས་མ་རུངས་པ་རྣམས་ཀྱིས་ཤ་ཁྱེར་ཞིང་ཁྲག་འཐུང་ལོངས་སྤྱོད་ཧབ་ཐོབ་ཀྱིས་ཁུར་བར་བསམ་པ་སྟེ་ཕཊ་བརྗོད་དམ་མ་བརྗོད་ཀྱང་འདི་ནི་བློ་སྦྱོང་ཡིན་ལ་སྦྱིན་པ་ཡང་ཡིན། གཅོད་ཀྱི་དོན་ཡང་འདི་ལས་ལྷག་པ་མེད་དེ། 
\b
\qc གཉན་ས་རི་ཁྲོད་འགྲིམ་པ་ཕྱི་ཡི་གཅོད། །ཕུང་པོ་གཟན་དུ་བསྐྱུར་བ་ནང་གི་གཅོད། །བདག་འཛིན་རྩད་ནས་གཅོད་པ་དོན་གྱི་གཅོད། །ཅེས་གསུངས་པ་ལྟར་རོ། །དེས་ན་འདི་ལས་གལ་ཆེ་བ་གཞན་མེད་དོ། །བསླབ་བཏུས་ལས། གང་གིས་ལྟུང་བར་མི་འགྱུར་བའི། །གནད་ཀྱི་གནད་རྣམས་འདི་རིགས་བྱ། །བདག་གི་ལུས་དང་ལོངས་སྤྱོད་དང༌། །དགེ་བ་དུས་གསུམ་བསྐྱེད་པ་རྣམས། །སེམས་ཅན་ཀུན་ལ་བཏང་བ་དང༌། །དེ་བསྲུང་དག་དང་སྤེལ་བའོ། །ཞེས་པ་ལ་སོགས་པས་འདི་གསུམ་གཞན་ལ་བཏང་བ་དང་མི་མཐུན་ཕྱོགས་བསྲུང་བ་དང༌། རང་སྐལ་གྱི་དྲི་མ་དག་པར་བྱེད་པ་དང༌། ཐབས་ཀྱི་གོང་ནས་གོང་དུ་སྤེལ་བ་སྟེ་བཏང་བསྲུང་དག་སྤེལ་བཞི་བཞི་སྦྱར་བས་བཅུ་གཉིས་ཕར་ཕྱིན་དྲུག་གི་ངོ་བོར་བསྒྲུབ་པ་དང༌། ཁྱད་པར་དུ་བྱེད་པའི་སྒོ་ནས་བསྟན་ཏོ། །དེ་ཉིད་ལས། དེ་ལྟར་ལུས་ལོངས་སྤྱོད་གཞན་ལ་གཏང་ནས་རང་གི་ཟས་གོས་སོགས་ཡིན་ཀྱང་དཔེར་ན་གཡོག་གིས་དཔོན་གྱི་ཟས་གོས་ལ་ལོངས་སྤྱོད་པ་ལྟར་གཞན་དེ་དག་གི་དོན་དུ་འདི་འཚོ་བའི་ཆེད་དུ་ཟས་གོས་ལ་ལོངས་སྤྱོད་དགོས་ཀྱི་གཞན་དུ་མ་བྱིན་ལེན་དུ་འགྱུར་བར་ཡང་གསུངས།གཞན་ལ་བྱིན་ནས་རང་དོན་དུ་སྤྱོད་ན་སྦྱིན་འཕྲོག་ཏུ་ཡང་འགྱུར་རོ། །
\b
\v 112 གཉིས་པ་ནི། དེ་ལྟར་གཏོང་དགོས་པའི་རྒྱུ་མཚན་རིགས་པས་སྒྲུབ་པ་ལ་གཉིས་ལས། དང་པོ་བདག་ཏུ་འཛིན་པའི་གཞི་གསུམ་པོ་འདི་\bd ཐམས\bd*་\bd ཅད\bd*་\bd བཏང\bd*་\bd བས\bd*་མྱ་\bd ངན\bd*་\bd འདའ\bd*་བའམ་མྱང་འདས་འཐོབ་པ་ཡིན་ན།\bd བདག\bd*་སངས་རྒྱས་ཀྱི་རྗེས་སུ་འཇུག་ཅིང་རབ་ཏུ་བྱུང་བའི་\bd བློ\bd*་འདི་ཡང་\bd མྱ\bd*་\bd ངན\bd*་ལས་\bd འདས\bd*་\bd པ\bd*་ཡི་གོ་འཕང་\bd བསྒྲུབ\bd*་པར་འདོད་པ་ཡིན་པས་གཏོང་དགོས་སོ། །འོ་ན་དགེ་བས་མྱང་འདས་འགྲུབ་པ་མིན་ནམ་ཇི་ལྟར་ཞེ་ན། བསོད་ནམས་དགེ་བའི་ཚོགས་ཀྱིས་ལམ་གྱི་རྟེན་མངོན་མཐོ་འཐོབ་ཅིང་ལམ་བདེན་གང་ཟག་གི་བདག་མེད་དང་ཆོས་ཀྱི་བདག་མེད་པའི་རྟོགས་པ་རྒྱུད་ལ་སྐྱེ་བའི་རྐྱེན་ཙམ་ཡིན་ལ་དེས་ཉོན་སྒྲིབ་སྤང་བས་ཉན་རང་གི་ལྷག་མེད་མྱང་འདས་ཐོབ་ཚེ་བུད་ཤིང་ཟད་པའི་མེའམ་མར་མེ་ཤི་བ་ལྟ་བུར་འགྱུར་བར་འདོད་པ་དང༌། སྒྲིབ་གཉིས་བག་ཆགས་དང་བཅས་པ་སྤང་བའམ་བྲལ་བའི་འབྲས་བུ་ཐེག་ཆེན་གྱི་མྱང་འདས་ཀྱང༌། དེ་ཕྱིར་ཐར་པ་ནོར་ཙམ་ཟད་པ་ཡིན་ཞེས་གསུངས་པ་ལྟར་སྒྲིབ་གཉིས་བྲལ་བ་ཙམ་མ་གཏོགས་གཞན་སྒྲུབ་ཏུ་མེད་པ་དང༌། ལམ་བདེན་ཡང་ཆུ་བརྒལ་ཟིན་པའི་གཟིངས་ལྟར་སྤང་བར་གསུངས་ཤིང༌། 
\b
\qc དེས་ན་སྤྱིར་ཐར་པ་བསྒྲུབ་པ་ལ་བདག་འཛིན་གྱིས་བཅིང་བའི་འཇིག་རྟེན་པའི་དགེ་བ་དོན་མེད་པ་དང༌། ཁྱད་པར་མཐར་འབྲས་རྫོགས་བྱང་འཐོབ་པ་ལ་ནི་འདུས་བྱས་ཀྱི་དགེ་བ་ཐམས་ཅད་བྲལ་དགོས་པའི་ཕྱིར་དེ་ནི་ངེས་པར་གཏོང་དགོས་སོ། །རྒྱུ་མཚན་གཉིས་པ། དེ་ལྟ་ན་ཡང་མྱང་འདས་མ་བསྒྲུབ་ན་གཏོང་ཅི་དགོས་སྙམ་ན། ད་ལྟ་མ་བཏང་ཡང་འཆི་བའི་ཚེ་ལུས་དང་ལོངས་སྤྱོད་ཐམས་ཅད་དང་དགེ་བ་ཡང་སྔར་ཞེ་སྡང་སོགས་ཀྱིས་ཟད་ཟིན་ནམ། མིན་ཀྱང་རྣམ་སྨིན་ལན་གཅིག་མྱོང་ནས་ཟད་པར་འགྱུར་བས་ན་\bd ཐམས\bd*་\bd ཅད\bd*་དོན་འབྲས་མེད་པར་\bd གཏོང\bd*་\bd བར\bd*་\bd ཆབ\bd*་\bd གཅིག\bd*་སྟེ་འདྲ་བར་ངེས་པར་འདོར་བར་འགྱུར་བ་\bd ལ\bd*་ད་ལྟ་རང་ལ་རང་དབང་ཡོད་པའི་དུས་འདིར་\bd སེམས\bd*་\bd ཅན\bd*་\bd རྣམས\bd*་\bd ལ\bd*་ཕན་བདེའི་ཕྱིར་\bd བཏང\bd*་\bd བ\bd*་\bd མཆོག\bd*་ཡིན་ཏེ། ཆུད་ཟོས་སུ་མ་སོང་བར་དོན་འབྲས་མཆོག་ཐོབ་པའི་ཕྱིར་རོ། །
\b
\v 113 གསུམ་པ་ནི། ཁྱད་པར་དུ་\bd བདག\bd*་\bd གིས\bd*་ནམ་མཁའ་དང་མཉམ་པའི་\bd ལུས\bd*་\bd ཅན\bd*་སེམས་ཅན་\bd ཐམས\bd*་\bd ཅད\bd*་\bd ལ\bd*་\bd ལུས\bd*་\bd འདི\bd*་\bd ཉིད\bd*་\bd ཅི\bd*་\bd བདེར\bd*་ཏེ་གང་འདོད་འདོད་དུ་\bd བྱིན\bd*་\bd ཟིན\bd*་པ་ཡིན་\bd གྱིས\bd*་ད་ནི་དུས་\bd རྟག\bd*་ཏུ་ལུས་ཀྱིས་\bd གསོད\bd*་པ་\bd དང\bd*་ངག་གིས་\bd སྨོད\bd*་\bd པའམ\bd*། རྡོ་དབྱུག་གིས་\bd བརྡེག\bd*་པ་ལ་\bd སོགས\bd*་\bd ཅི\bd*་\bd དགར\bd*་\bd བྱེད\bd*་\bd ལ\bd*་རག་སྟེ་ཅི་འདོད་འདོད་གྱིས་ཤིག
\b
\v 114 །དེའང་\bd བདག\bd*་\bd གི\bd*་\bd ལུས\bd*་\bd ལ\bd*་ལུས་ཀྱི་\bd རྩེ\bd*་འཇོ་སྣ་ཚོགས་\bd བྱེད\bd*་\bd དམ\bd*་ངག་གིས་བཟང་ངན་སྣ་ཚོགས་ཀྱིས་ཅི་ཟེར་ལྟ་བས་\bd ཅོ\bd*་\bd འདྲི\bd*་བར་བྱེད་དམ་མང་པོས་གཞད་གད་དང་\bd ག\bd*་\bd ཞའི\bd*་རྒྱུ་འཕྱ་སྨོད་སོགས་མི་འདྲ་བ་སྣ་ཚོགས་བྱེད་\bd ཀྱང\bd*་རུང་སྟེ་\bd བདག\bd*་\bd གི\bd*་\bd ལུས\bd*་\bd འདི\bd*་གཞན་སེམས་ཅན་ཐམས་ཅད་ལ་\bd བྱིན\bd*་\bd ཟིན\bd*་\bd གྱིས\bd*་\bd འདི\bd*་ལ་འགལ་སྤོང་མཐུན་སྒྲུབ་ལ་སོགས་པ་\bd ཡི\bd*་\bd ཁ\bd*་\bd ཏས\bd*་\bd ཅི\bd*་ཞིག་\bd བྱ\bd*་ཞེས་རང་དབང་བའི་འདུ་ཤེས་བཀག་པའོ། །
\b
\v 115 \bd དེ\bd*་དག་\bd ལ\bd*་འཕྲལ་དང་ཡུན་དུ་\bd གནོད\bd*་པའམ་སྡིག་\bd པར\bd*་\bd མི\bd*་\bd འགྱུར\bd*་\bd བའི\bd*་\bd ལས\bd*་བཟང་ངན་\bd གང\bd*་ཡིན་\bd པའང\bd*་དེ་\bd བྱེད\bd*་དུ་ཆུག་ཅེས་རིགས་པའི་ལས་ལ་སྦྱར་བར་བྱའོ། །དེ་ལྟར་ལས་བྱས་པ་ཆུད་མི་ཟ་བའི་རྒྱུར་སྨོན་པ་\bd བདག\bd*་\bd ལ\bd*་\bd དམིགས\bd*་\bd ནས\bd*་དུས་\bd ནམ\bd*་\bd དུ\bd*་\bd ཡང\bd*་སེམས་ཅན་\bd འགའ\bd*་\bd ཡང\bd*་སྟེ་གཅིག་ཀྱང་\bd དོན\bd*་\bd མེད\bd*་པ་ཉིད་དུ་\bd མ\bd*་\bd གྱུར\bd*་\bd ཅིག\bd*་ཅེས་སྤྱིར་བསྟན་ནས་
\b
\v 116 བྱེ་བྲག་ཏུ་\bd བདག\bd*་\bd ལ\bd*་\bd དམིགས\bd*་\bd ནས\bd*་ཕ་རོལ་པོ་\bd གང\bd*་\bd དག\bd*་\bd གི\bd*་རྒྱུད་ལ་ཁོང་ཁྲོ་བའི་སེམས་སྐྱེས་ཏེ་གནོད་པར་འདོད་\bd པའམ\bd*་འོན་ཏེ་\bd དད\bd*་\bd པའི\bd*་\bd སེམས\bd*་\bd བྱུང\bd*་ནས་རང་དོན་སྒྲུབ་པར་འདོད་\bd ན\bd*་གང་ཟག་\bd དེ\bd*་\bd ཉིད\bd*་དུས་\bd རྟག\bd*་ཏུ་ཐབས་\bd དེ\bd*་\bd དག\bd*་\bd གིས\bd*་ཆོས་དང་ཟང་ཟིང་སོགས་གང་འདོད་པའི་\bd དོན\bd*་ཐམས་ཅད་\bd ཀུན\bd*་འགྲུབ་\bd པའི\bd*་རྒྱུར་\bd གྱུར\bd*་\bd ཅིག\bd*་ཅེས་བསམ་པ་ཆུད་མི་ཟ་བར་བསྟན་ཏོ། །
\b
\v 117 སེམས་ཅན་\bd གང\bd*་དག་\bd བདག\bd*་\bd ལ\bd*་མདུན་དུ་དངོས་སུ་སྨོད་པ་\bd ཁ\bd*་\bd ཟེར\bd*་\bd རམ\bd*་\bd གཞན\bd*་གང་\bd དག\bd*་ལུས་དང་ལོངས་སྤྱོད་ལ་དངོས་སུ་\bd གནོད\bd*་\bd པ\bd*་\bd བྱེད\bd*་\bd པའམ\bd*་\bd དེ\bd*་\bd བཞིན\bd*་དུ་ལྐོག་ནས་འཕྱ་བ་དང་སྐུར་བ་འདེབས་པ་སོགས་ཕྱར་\bd ཀ\bd*་སྣ་ཚོགས་\bd གཏོང\bd*་\bd ཡང\bd*་\bd རུང\bd*་དེ་དག་\bd ཐམས\bd*་\bd ཅད\bd*་ཀྱང་\bd བྱང\bd*་\bd ཆུབ\bd*་ཆེན་པོ་ཐོབ་པའི་\bd སྐལ\bd*་བ་དང་\bd ལྡན\bd*་པར་\bd གྱུར\bd*་ཅིག་ཅེས་སྦྱོར་བ་ཆུད་མི་ཟ་བར་བསྟན་པ་སྟེ། མདོར་ན་ཡབ་སྲས་མཇལ་བའི་མདོ་ལས། གང་གིས་བདག་ལ་ཁ་ཟས་སྦྱིན་པ་དེ་དག་ཉེ་བར་ཞི་བའི་བདེ་བ་ཐོབ་པར་གྱུར་ཅིག་ཅེས་སོགས་གསུངས་པ་ལྟར་བདག་ལ་མཐོང་ཐོས་དྲན་རེག་དང་བཟང་ངན་ཀྱི་འབྲེལ་ཐོག་གི་སེམས་ཅན་ཐམས་ཅད་ཀྱི་འདོད་པའི་དོན་ཐམས་ཅད་འགྲུབ་ཅིང་གནས་སྐབས་དང་མཐར་ཐུག་གི་ཕན་བདེ་མ་ལུས་པ་འགྲུབ་པའི་རྒྱུར་སྨོན་པའོ། །
\b
\v 118 བཞི་པ་ནི།\bd བདག\bd*་\bd ནི\bd*་སེམས་ཅན་ཁས་ཞན་དབང་ཆུང་བ་\bd མགོན\bd*་\bd མེད\bd*་པས་ཉམས་ཐག་པ་\bd རྣམས\bd*་\bd ཀྱི\bd*་\bd མགོན\bd*་སྐྱབས་དམ་པར་གྱུར་ཅིག །དེ་བཞིན་དུ་ཚོང་པ་ལ་སོགས་པ་\bd ལམ\bd*་དུ་\bd ཞུགས\bd*་པ་རྣམས་\bd ཀྱི\bd*་\bd དེད\bd*་\bd དཔོན\bd*་གྱི་གཙོ་བོ་དང༌། ཕ་རོལ་དུ་\bd བརྒལ\bd*་བར་\bd འདོད\bd*་པ་\bd རྣམས\bd*་\bd ཀྱིས\bd*་ཆུ་འབྲིང་པོ་ལ་\bd གྲུ\bd*་བཟང་པོ་\bd དང\bd*་\bd ནི\bd*་ཆེན་པོ་ལ་\bd གཟིངས\bd*་ཆེན་པོ་\bd དང\bd*་ཆུང་ངུ་རྣམས་ལ་\bd ཟམ\bd*་\bd པ\bd*་\bd ཉིད\bd*་\bd དུ\bd*་\bd གྱུར\bd*་ཅིག
\b
\v 119 ཡུན་རིང་རྒྱ་མཚོའི་ཆུ་དབུས་ནས་སོང་བས་སྐྱོ་ནས་\bd གླིང\bd*་\bd དོན\bd*་དུ་\bd གཉེར\bd*་བ་རྣམས་\bd ལ\bd*་ཆུ་མེད་པའི་ས་བཟའ་ཤིང་མེ་ཏོག་ཡོད་པའི་\bd གླིང\bd*་\bd དང\bd*་\bd ནི\bd*། མཚན་མོ་ཡི་གེ་སོགས་ལ་བལྟ་བར་འདོད་པ་སོགས་བླང་དོར་གྱི་བྱ་བ་མུན་པས་སྒྲིབ་ནས་\bd མར\bd*་\bd མེ\bd*་\bd འདོད\bd*་པ་\bd རྣམས\bd*་\bd ལ\bd*་\bd མར\bd*་\bd མེ\bd*་\bd དང༌\bd*། འདུག་པའི་\bd གནས\bd*་དང་ཉལ་བའི་\bd མལ\bd*་\bd འདོད\bd*་པ་\bd ལ\bd*་\bd གནས\bd*་དང་\bd མལ\bd*་བཟང་པོ་\bd དང༌\bd*།\bd བདག\bd*་\bd ནི\bd*་\bd ལུས\bd*་\bd ཅན\bd*་ནད་པ་དང་རྒན་པ་སོགས་བྲན་ཁོལ་\bd འདོད\bd*་\bd པར\bd*་\bd ཀུན\bd*་\bd གྱི\bd*་ཅི་བསྒོ་བ་ཉན་པའི་\bd ཐད\bd*་\bd དུ\bd*་\bd འགྱུར\bd*་\bd བར\bd*་\bd ཤོག\bd*་ཅིག
\b
\v 120 །གླིང་བཞི་སོགས་ལ་གང་འདོད་ཀྱི་ཆར་འབེབ་ནུས་པའི་\bd ཡིད\bd*་\bd བཞིན\bd*་གྱི་\bd ནོར\bd*་བུ་དབང་གི་རྒྱལ་པོ་\bd དང༌\bd*། གང་ཅི་འདོད་ཐམས་ཅད་འབྱུང་བའི་གཏེར་ཆེན་པོའི་བུམ་པ་\bd བཟང\bd*་པོ་དང༌། རིགས་སྔགས་གྲུབ་པ་རྣམས་ཀྱིས་རིགས་སྔགས་ཀྱི་རྫས་གཞན་ལ་གཏོར་བས་ཕོག་ཚད་འདོད་པའི་ལྷ་དང་སྐལ་བ་མཉམ་པའི་རིག་འཛིན་གྲུབ་ནས་ཚེ་ཉི་ཟླ་བས་རིང་མདངས་པདྨ་ལས་གསལ། སྟོབས་གླང་པོ་བས་ཆེ་བ་སོགས་ཀྱི་ཡོན་ཏན་འབྱུང་བས་ན་བཀླག་པ་ཙམ་གྱིས་དངོས་གྲུབ་འབྱུང་བའི་\bd རིགས\bd*་\bd སྔགས\bd*་\bd གྲུབ\bd*་ནས་སེམས་ཅན་གྱི་དོན་བྱེད་པ་དང༌། ནད་དང་གདོན་ཐམས་ཅད་ཞི་བར་བྱེད་པའི་\bd སྨན\bd*་\bd ཆེན\bd*་པོ་རྣམས་དང༌། བློས་ཇི་ལྟར་བསམ་ཞིང་དཔག་པ་ཐམས་ཅད་འབྱུང་བའི་\bd དཔག\bd*་\bd བསམ\bd*་\bd གྱི\bd*་ནི་\bd ཤིང\bd*་\bd དག\bd*་\bd དང༌\bd*། ལུས་\bd ཅན\bd*་\bd རྣམས\bd*་\bd ཀྱི\bd*་ཇི་ལྟར་འདོད་པ་བཞོས་པས་འབྱུང་བའི་\bd འདོད\bd*་\bd འཇོར\bd*་ཏེ་འདོད་པ་འཇོ་བའི་བ་དམར་ཟལ་དུ་གྱུར་ཅིག
\b
\v 121 གཞན་ཡང་\bd ས\bd*་ལ་\bd སོགས\bd*་པའི་\bd འབྱུང\bd*་\bd བ\bd*་\bd ཆེན\bd*་པོ་བཞི་པོ་འདི་ནི་ཕྱི་ནང་གི་འབྱུང་འགྱུར་ཐམས་ཅད་འབྱུང་བས་འབྱུང་བ་སྟེ་དེའང་གནས་པ་ལྟོས་ཆེ་ཞིང་ཁྱབ་པ་རྒྱ་ཆེ་བས་ན་ཆེན་པོ་སྟེ། སས་རྟེན་དང་ཆུས་སྡུད་པ་དང་མེས་སྨིན་པ་དང་རླུང་གིས་མི་རུལ་བར་བྱེད་པ་ལ་སོགས་པ་\bd དང༌\bd*།\bd ནམ\bd*་\bd མཁའ\bd*་ཡིས་ཐམས་ཅད་ཁྱབ་ཅིང་གོ་འབྱེད་པའི་སྒོ་ནས་སེམས་ཅན་ཐམས་ཅད་ཀྱི་ཉེར་འཚོ་བྱེད་པ་དེ་\bd བཞིན\bd*་དུ་བདག་ཉིད་ཀྱང་དུས་\bd རྟག\bd*་\bd པར\bd*་\bd ཡང\bd*་\bd སེམས\bd*་ཅན་གྲངས་དཔག་\bd ཏུ\bd*་\bd མེད\bd*་\bd པ\bd*་\bd ཡི\bd*་རྟེན་སྡུད་སྨིན་གཡོ་གོ་འབྱེད་པ་དང་ཟས་གོས་ནོར་ལོངས་སྤྱོད་ལ་སོགས་པ་\bd རྣམ\bd*་\bd པ\bd*་\bd མང\bd*་པོའི་\bd ཉེར\bd*་\bd འཚོའི\bd*་སྟེ་ཉེར་བར་འཚོ་བ་ཇི་སྙེད་པའི་རྒྱུའམ་\bd གཞིར\bd*་\bd ཡང\bd*་\bd ཤོག\bd*་ཅིག་ཅེས་ཁྱབ་པ་རྒྱ་ཆེ་བའི་སྨོན་ལམ་དང༌། 
\b
\v 122 \bd དེ\bd*་\bd བཞིན\bd*་\bd ནམ\bd*་\bd མཁའི\bd*་\bd མཐས\bd*་\bd གཏུགས\bd*་ཞེས་ནམ་མཁའ་འདི་མེད་པར་མ་གྱུར་པ་དེ་སྲིད་དུ་ཁྱབ་ཅིང་ཟད་པ་མེད་\bd པའི\bd*་\bd སེམས\bd*་\bd ཅན\bd*་གྱི་\bd ཁམས\bd*་རྣམས་\bd ལ\bd*་དུས་དང་\bd རྣམ\bd*་པ་\bd ཀུན\bd*་\bd ཏུ\bd*་སྟེ་སེམས་ཅན་དེ་དག་ཐམས་\bd ཅད\bd*་མྱ་\bd ངན\bd*་ལས་\bd འདས\bd*་\bd བར\bd*་དུ་སྟེ་ཐམས་ཅད་སངས་རྒྱས་ཏེ་གཅིག་ཀྱང་མ་ལུས་པ་དེ་སྲིད་དུ་\bd བདག\bd*་\bd ནི\bd*་གང་ལ་ཅི་དགོས་པའི་ལོངས་སྤྱོད་སྣ་ཚོགས་པའི་\bd ཉེར\bd*་\bd འཚོའི\bd*་\bd རྒྱུར\bd*་ཡང་\bd ཤོག\bd*་ཅེས་གནས་པ་རྒྱུན་རིང་བའི་སྨོན་ལམ་མོ། །དེ་ལྟར་བློ་སྦྱང་བ་འདི་ཉིད་ནི་སེམས་བསྐྱེད་ཀྱི་སྔོན་དུ་སྦྱོར་བ་དང་རྗེས་སུ་བསླབ་བྱའང་ཡིན་པས་ན། བློ་རྒྱ་བསྐྱེད་ནས་སྨོན་ལམ་འདེབས་དགོས་ཏེ། ད་ལྟ་ཐུགས་བསྐྱེད་དང་སྨོན་ལམ་རྒྱ་ཆེ་ཆུང་གིས་སངས་རྒྱས་དང་བྱང་སེམས་རྣམས་ལ་ཕྲིན་ལས་རྒྱ་ཆེ་ཆུང་ལྟར་སྣང་བ་ཡིན་པས་ཤིན་ཏུ་གལ་ཆེའོ། །གཉིས་པ་དངོས་གཞི་དམ་བཅའ་བ་ནི། འདི་ནི་སེམས་བསྐྱེད་ཀྱི་སྡོམ་པ་ལེན་ཆོག་ཡིན་ལ། སེམས་བསྐྱེད་ལ་རྒྱལ་པོ་ལྟ་བུ། མཉན་པ་ལྟ་བུ། རྫི་བོ་ལྟ་བུའི་སེམས་བསྐྱེད་གསུམ་ལས་གང་ཡིན་ཀྱང༌། ལེན་ཚུལ་ཡང་འཕགས་པ་ཐོགས་མེད་ཀྱི་ལུགས་ལྟར་ན་སྨོན་འཇུག་སོ་སོར་ལེན་ཅིང༌། 
\b
\qc ཀླུ་སྒྲུབ་ཀྱི་ལུགས་ལྟར་ན་སྨོན་འཇུག་གི་སྡོམ་པ་སྟབས་གཅིག་ཏུ་ལེན་ལ། དེ་ཡང་བླ་མ་མཚན་ལྡན་ལས་ལེན་ན་ངོ་ཚ་དང་ཁྲེལ་ཡོད་ཀྱི་རྟེན་དུ་མཆོག་ཡིན་ལ། མཚན་ལྡན་གྱི་བླ་མ་མ་འབྱོར་ནའང་ཐེག་ཆེན་གྱི་རྟེན་གསུམ་དང་ཚོགས་ཞིང་གི་དྲུང་དུ་བླང་ནའང་སྡོམ་པ་སྐྱེ་བ་གསུངས། གང་ལྟར་ཡང་དགོངས་སུ་གསོལ་བ་གསུམ་གྱིས་སད་པར་བྱས་ཏེ་སྐྱབས་སུ་འགྲོ་བ་གསུམ་གྱི་གཞི་བཟུང་ནས་སོ་སོར་ལེན་ན། ཇི་ལྟར་སྔོན་གྱི་སོགས་རྐང་པ་གཉིས་དང་དེ་བཞིན་འགྲོ་ལ་ཕན་སོགས་རྐང་པ་གཉིས་ཀྱིས་སྨོན་སེམས་ཀྱི་སྡོམ་པ་དང་བྱང་ཆུབ་སེམས་དཔའི་བསླབ་པ་སོགས་རྐང་པ་གཉིས་དང་དེ་བཞིན་དུ་ནི་སོགས་རྐང་པ་གཉིས་ཀྱིས་འཇུག་སྡོམ་བླང་ངོ༌།
\b
\v 123 སྟབས་གཅིག་ཏུ་ལེན་ན་སོ་བྱང་སྔགས་གསུམ་གྱི་སྡོམ་པ་ལེན་ཚེ་སྔོན་གྱི་དཔེ་ལྟར་ལེན་པར་མཚུངས་པས་འདིར་ཡང་དཔེ་\bd ཇི\bd*་\bd ལྟར\bd*་ན་སྔོན་བདག་ཅག་གི་སྟོན་པ་རྫ་མཁན་ཀྱི་ཁྱེའུ་སྣང་བྱེད་དུ་གྱུར་ཚེ་དེ་བཞིན་གཤེགས་པ་ཤཱཀྱ་ཐུབ་པ་ཆེན་པོའི་མདུན་དུ་ཐུགས་བསྐྱེད་པ་དང༌། སངས་རྒྱས་སྤྱན་ཆེན་པོའི་མདུན་དུ་དགེ་སློང་མི་འཁྲུགས་པས་ཐུགས་བསྐྱེད་པ་དང༌། བཅོམ་ལྡན་འདས་མགོན་པོ་འོད་དཔག་མེད་དང༌། སངས་རྒྱས་སྨན་གྱི་བླ་མ་ལ་སོགས་པ་\bd སྔོན\bd*་\bd གྱི\bd*་\bd བདེ\bd*་བར་\bd གཤེགས\bd*་པ་རྣམས་\bd ཀྱིས\bd*་བླ་ན་མེད་པའི་\bd བྱང\bd*་\bd ཆུབ\bd*་ཆེན་པོར་\bd ཐུགས\bd*་ནི་\bd བསྐྱེད\bd*་\bd པ\bd*་\bd དང༌\bd*།\bd བྱང\bd*་\bd ཆུབ\bd*་\bd སེམས\bd*་\bd དཔའི\bd*་\bd བསླབ\bd*་\bd པ\bd*་སྟེ་བསླབ་པར་བྱ་བ་རྒྱ་ཆེན་པོ་རྣམས་\bd ལ\bd*་བདེ་བར་གཤེགས་པ་\bd དེ\bd*་\bd དག\bd*་གིས་ལས་དང་པོ་པ་ནས་སངས་རྒྱས་ཀྱི་སའི་བར་ལ་\bd རིམ\bd*་པ་\bd བཞིན\bd*་དུ་བསླབས་ཤིང་\bd གནས\bd*་\bd པ\bd*་ལྟར་
\b
\v 124 \bd དེ\bd*་\bd བཞིན\bd*་དུ་བདག་གིས་ཀྱང་ནམ་མཁའ་དང་མཉམ་པའི་\bd འགྲོ\bd*་བ་སེམས་ཅན་ཐམས་ཅད་\bd ལ\bd*་\bd ཕན\bd*་པ་བླ་ན་མེད་པ་སངས་རྒྱས་ཀྱི་གོ་འཕང་འཐོབ་པའི་\bd དོན\bd*་ནམ་ཆེད་\bd དུ\bd*་སྨོན་པ་\bd བྱང\bd*་\bd ཆུབ\bd*་ཀྱི་\bd སེམས\bd*་\bd ནི\bd*་\bd བསྐྱེད\bd*་པར་\bd བགྱི\bd*་\bd ཞིང༌\bd*།\bd དེ\bd*་\bd བཞིན\bd*་\bd དུ\bd*་\bd ནི\bd*་བྱང་ཆུབ་སེམས་དཔའི་\bd བསླབ\bd*་པ་ཕར་ཕྱིན་དྲུག་སོགས་\bd ལའང\bd*་དུས་འདི་ནས་བཟུང་སྟེ་རང་གིས་ནུས་ཚོད་དང་སྦྱར་ནས་\bd རིམ\bd*་\bd པ\bd*་\bd བཞིན\bd*་དུ་\bd བསླབ\bd*་\bd པར\bd*་\bd བགྱིའོ\bd*་ཞེས་འཇུག་སེམས་བསྐྱེད་དེ་སྡོམ་པའི་ཐོབ་མཚམས་དེ་ལྟར་ལན་གསུམ་བརྗོད་པའི་ཐ་མའི་ཚེ་ཡིན་པས་དེ་དུས་བདག་གི་རྒྱུད་ལ་སྨོན་འཇུག་གི་སྡོམ་པ་ཐོབ་བོ་སྙམ་དུ་ཐོབ་བློ་སྐྱེ་དགོས་སོ། །སློབ་དཔོན་རྒྱ་མཚོའི་སྤྲིན་ལྟར་ན་དང་པོའི་སྨོན་པ་གཉིས་པས་འཇུག་པ་གསུམ་པས་བརྟན་པར་བྱས་ཞེས་གསུངས་པ་བཞིན་ཐོབ་བློ་བསྐྱེད་དགོས་པའོ། །དེ་ལྟར་བྱང་སེམས་སྦྱང་བ་ལ་བརྩོན་དགོས་པས་ན་དུས་དང་རྣམ་པ་ཐམས་ཅད་དུ་བྱང་སྡོམ་ལེན་པ་འདི་ཤིན་ཏུ་གལ་ཆེ་བ་ཡིན་པས་འདི་ལ་བརྩོན་པར་བྱ་དགོས་སོ། །དེ་ལ་རིམ་པ་བཞིན་ཞེས་པ་འདིར་ས་སྐྱ་པ་རྣམས་ཀྱི་ཉེས་སྤྱོད་སྡོམ་པའི་ཚུལ་ཁྲིམས་ལ་བྱང་ཆུབ་སེམས་དཔའ་དབང་པོ་རབ་འབྲིང་ཐ་མ་གསུམ་ལས། རབ་ཀྱིས་ནམ་མཁའི་སྙིང་པོའི་མདོ་ལས་གསུངས་པའི་རྩ་ལྟུང་བཅོ་བརྒྱད་པོ་བསྲུང་དགོས་པ་དང༌། 
\b
\qc འབྲིང་གིས་ཁྱིམ་བདག་དྲག་ཤུལ་ཅན་གྱི་ཞུས་པའི་མདོ་ལས་གསུངས་པའི་རྩ་ལྟུང་སེར་སྣས་ཆོས་ནོར་མི་སྟེར་བ་སོགས་བཞི་པོ་བསྲུང་དགོས་པ་དང༌། ཐ་མས་གསང་ཆེན་ཐབས་ལ་མཁས་པའི་མདོ་ལས་གསུངས་པའི་སྨོན་སེམས་མི་འདོར་བ་ཙམ་བསྲུང་བས་ཆོག་པས་རྩ་ལྟུང་ལ་རྒྱས་འབྲིང་བསྡུས་པའི་རིམ་པ་ཡོད་པས་རིམ་པ་བཞིན་དུ་ཞེས་བཞེད་པ་དང༌། ཡང་ཚོགས་ལམ་དུ་ཉེས་སྤྱོད་སྡོམ་པ་དང༌། སྦྱོར་ལམ་དུ་དགེ་བ་ཆོས་སྡུད་དང༌། འཕགས་ལམ་དུ་སེམས་ཅན་དོན་བྱེད་ཀྱི་ཚུལ་ཁྲིམས་ལ་བསླབ་པར་བཞད་པ་དང༌། ཡང་ཚོད་མ་ལ་སོགས་སྦྱིན་པ་ནས་རང་ལུས་གཏོང་ནུས་པའི་བར་དུ་བློ་ནུས་དང་བསྟུན་ནས་བསླབ་པར་བཞེད་པ་ཡོད་ལ། རང་ལུགས་ལ་ལག་བཟང་གི་ཞུས་པའི་མདོ་ལས། དུས་དང་དུས་སུ་ཅུང་ཟད་ཅུང་ཟད་སོགས་གསུངས་པས་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་བུ་ལ་དང་པོ་ཉིད་ནས་སློབ་མི་ནུས་པར་རིམ་པ་བཞིན་དུ་སློབ་པར་གསལ་པོར་གསུངས་ཤིང་བསླབ་བཏུས་སུ་བསླབ་པ་རང་ཉིད་ཀྱི་སྟོབས་དང་སྦྱར་ཏེ་བླང་བར་བྱ་སྟེ། ཞེས་གསུངས་པས་ན། རང་གིས་ནུས་ཚོད་དང་སྦྱར་ནས་བྱང་ཆུབ་སེམས་དཔའི་བསླབ་པ་ལ་རིམ་བཞིན་བསླབ་པས་ཇེ་བཟང་དུ་འགྲོ་བ་ཡིན་ནོ་གསུངས།
\b
\v 125 གསུམ་པ་མཇུག་རང་གཞན་དགའ་བ་བསྒོམ་པ་ལ། རང་དགའ་བ་བསྒོམ་པ་དང༌། གཞན་དགའ་བ་བསྒོམ་དུ་གཞུག་པ་གཉིས་ལས། དང་པོ་ནི། གོང་དུ་བཤད་པ་\bd དེ\bd*་\bd ལྟར\bd*་\bd བློ\bd*་ཤེས་རབ་\bd དང\bd*་\bd ལྡན\bd*་\bd པ\bd*་\bd ཡིས\bd*་སེམས་\bd རབ\bd*་ཏུ་དྭང་བའི་སྒོ་ནས་སྦྱོར་བ་དང་དངོས་གཞིའི་ཆོ་གས་\bd བྱང\bd*་\bd ཆུབ\bd*་ཀྱི་སེམས་བསྐྱེད་དེ་སྡོམ་པ་བཟུངས་\bd ནས\bd*་རྗེས་སམ་\bd མཇུག\bd*་\bd ཀྱང\bd*་མི་ཉམས་པར་བརྟན་ཞིང་གོང་ནས་གོང་དུ་འཕེལ་ཞིང་\bd རྒྱས\bd*་\bd པར\bd*་\bd བྱ\bd*་\bd བའི\bd*་ཕྱིར་དུ་རང་གི་\bd སེམས\bd*་\bd ནི\bd*་\bd འདི\bd*་\bd ལྟར\bd*་\bd གཟེངས\bd*་\bd བསྟོད\bd*་ཅིང་དགའ་བར་བྱེད་\bd དོ\bd*། །
\b
\v 126 ཇི་ལྟར་ན་སེམས་བསྐྱེད་པ་\bd དེང\bd*་གི་\bd དུས\bd*་འདིར་\bd བདག\bd*་གསོན་པའི་\bd ཚེ\bd*་འདི་ལ་དོན་ནམ་\bd འབྲས\bd*་བུ་\bd ཡོད\bd*་པར་གྱུར་ལ། ཇི་སྐད་དུ། ལེགས་ན་ཐར་པའི་གྲུ་གཟིངས་ལུས་འདི་ཡིན། །ཉེས་ན་འཁོར་བའི་གཏིང་རྡོ་ལུས་འདི་ཡིན། །ཞེས་པ་ལྟར།\bd མི\bd*་\bd ཡི\bd*་སྐྱེ་བའམ་\bd སྲིད\bd*་\bd པ\bd*་ཐོབ་པའང་ཉེས་ཐོབ་མ་ཡིན་པར་\bd ལེགས\bd*་\bd པར\bd*་\bd ཐོབ\bd*་པར་གྱུར་ཏེ་དུས་\bd དེ\bd*་\bd རིང\bd*་ནས་རྫོགས་པའི་\bd སངས\bd*་\bd རྒྱས\bd*་བཅོམ་ལྡན་འདས་རྣམས་ཀྱི་\bd རིགས\bd*་\bd སུ\bd*་\bd སྐྱེས\bd*་ཤིང་\bd སངས\bd*་\bd རྒྱས\bd*་ཐམས་ཅད་ཀྱི་གདུང་འཚོབ་པའི་ཐུགས་ཀྱི་\bd སྲས\bd*་\bd སུ\bd*་\bd ད\bd*་\bd གྱུར\bd*་\bd ཏོ\bd*། །
\b
\v 127 དེས་ན་\bd ད\bd*་\bd ནི\bd*་\bd བདག\bd*་\bd གིས\bd*་ལས་\bd ཅི\bd*་ལ་བབ་\bd ནས\bd*་\bd ཀྱང\bd*་ཐེག་ཆེན་གྱི་\bd རིགས\bd*་\bd དང\bd*་\bd མཐུན\bd*་\bd པའི\bd*་\bd ལས\bd*་གཞན་དོན་ཁོ་ན་ལ་\bd བརྩམས\bd*་\bd ཏེ\bd*་སངས་རྒྱས་བཅོམ་ལྡན་འདས་དང་འཇམ་པའི་དབྱངས་སོགས་ནས་རང་ཉིད་ལ་ཐུག་གི་བར་དུ་བརྒྱུད་པའི་བླ་མ་ཐམས་ཅད་རང་འདོད་ཡིད་བྱེད་སོགས་ཀྱིས་རྩ་ལྟུང་གིས་གོས་མ་མྱོང་བས་ལྟུང་བའི་\bd སྐྱོན\bd*་\bd མེད\bd*་པས་\bd བཙུན\bd*་པར་གྱུར་\bd པའི\bd*་\bd རིགས\bd*་\bd འདི\bd*་\bd ལ\bd*་བདག་རང་ཐོག་ནས་ཕ་རྗེས་བུས་ཟིན་པར་བྱས་ནས་ཉེས་ལྟུང་གི་དྲི་མས་རྙོག་པ་དང་བཅས་\bd པར\bd*་\bd མི\bd*་\bd འགྱུར\bd*་བ་\bd དེ\bd*་\bd ལྟར\bd*་བསླབ་པ་ལ་འབད་པར་\bd བྱ\bd*་ཞེས་ཡང་ཡང་བསམ་དགོས་སོ། །
\b
\v 128 རྙེད་པར་དཀའ་བའི་ཚུལ་ཡང་དཔེར་ན་མི་རྙེད་པའི་ཚད་མི་\bd ལོང\bd*་\bd བས\bd*་ཏེ་ལོང་བ་ཞིག་གི་གནས་\bd ཕྱག\bd*་\bd དར\bd*་བྱས་པའི་རྡུལ་གྱི་\bd ཕུང\bd*་\bd པོ\bd*་\bd ལས\bd*་\bd ཇི\bd*་ཞིག་\bd ལྟར\bd*་ཡིད་བཞིན་གྱི་ནོར་བུ་\bd རིན\bd*་ཆེན་\bd རྙེད\bd*་པར་གྱུར་\bd པ\bd*་ན་ཤིན་ཏུ་ངོ་མཚར་དུ་བལྟ་ཞིང་དགའ་བ་རྒྱ་ཆེན་པོ་སྐྱེ་བ་\bd ལྟར\bd*་དོན་\bd དེ\bd*་བཞིན་དུ་\bd ཇི\bd*་\bd ཞིག\bd*་\bd ལྟར\bd*་\bd སྟེས\bd*་ཏེ། ཇི་སྐད་དུ། སྲིན་བུའི་ཟོས་པའི་ཡིག་འབྲུ་ནི། །སྟེས་དབང་ཡིན་གྱི་བསྒྲུབ་པས་མིན། །ཞེས་པ་ལྟར་སོ་སོའི་སྐྱེ་བོའི་གནས་ཉོན་མོངས་པའི་རྡུལ་ཁྲོད་ནས་ཇི་ཞིག་ལྟར་བསོད་ནམས་ཀྱི་སྟེས་དབང་ལེགས་པར་གྱུར་\bd ནས\bd*་སྲིད་ཞིའི་རྒུད་པ་ཐམས་ཅད་སེལ་བར་བྱེད་པའི་\bd བྱང\bd*་\bd ཆུབ\bd*་ཀྱི་\bd སེམས\bd*་རིན་པོ་ཆེ་འདི་\bd བདག\bd*་\bd ལ\bd*་\bd སྐྱེས\bd*་པ་ནི་ཤིན་ཏུ་ངོ་མཚར་ཆེ་བར་བལྟས་ཏེ་དགའ་ཞིང་སྤྲོ་བར་བྱའོ། །
\b
\v 129 བྱང་ཆུབ་སེམས་དཔའ་རྣམས་ཀྱིས་\bd སེམས\bd*་ཅན་རྣམས་ལ་རང་རང་གི་མོས་པ་དང་མཐུན་པར་ཆོས་བསྟན་པའི་སྒོ་ནས་མཐའ་ཡས་པའི་\bd འགྲོ\bd*་བ་མ་ལུས་\bd པའི\bd*་\bd འཆི\bd*་\bd བདག\bd*་གི་བདུད་རྩ་བ་ནས་\bd འཇོམས\bd*་ཤིང་འཆི་མེད་ཞི་བ་བྱང་ཆུབ་ཆེན་པོ་ཐོབ་པར་\bd བྱེད\bd*་\bd པའི\bd*་\bd བདུད\bd*་\bd རྩི\bd*་\bd མཆོག\bd*་ཏུ་གྱུར་པ་ཉིད་\bd ཀྱང\bd*་བྱང་ཆུབ་ཀྱི་སེམས་\bd འདི\bd*་\bd ཡིན\bd*་ཏེ། རྒྱུད་བླ་མ་ལས། འཆི་མེད་ཞི་བའི་གནས་ཐོབ་ལ། །འཆི་བདུད་རྒྱུ་བ་མེད་པའི་ཕྱིར། །ཞེས་གསུངས་པ་ལྟར་དང༌། གནས་སྐབས་སུ་ཡང་དུས་མིན་གྱི་འཆི་བ་བཟློག་པར་བྱེད་པའི་བདུད་རྩི་ཡང་ཡིན་\bd ནོ\bd*། །ཀྱངས་སྒྲས་ལྷ་ཀླུ་མིའི་གྲུབ་པའི་རིག་འཛིན་རྣམས་ཀྱི་སྒྲུབ་པའི་བདུད་རྩིའི་ལོ་བརྒྱ་ཕྲག་དུ་མར་མི་འཆི་བར་བྱེད་ནུས་པ་ལས་མཆོག་ཏུ་བསྟན་ཏོ། །ས་བརྒྱད་པར་ཡོ་བྱད་ལ་དབང་ཐོབ་པས་\bd འགྲོ\bd*་\bd བའི\bd*་\bd དབུལ\bd*་\bd བ\bd*་མ་ལུས་པ་\bd སེལ\bd*་\bd བའམ\bd*་མེད་པར་བྱེད་པ་\bd ཡི\bd*་ནམ་མཁའ་མཛོད་ཀྱི་ལོངས་སྤྱོད་\bd མི\bd*་\bd ཟད\bd*་པའི་\bd གཏེར\bd*་ཆེན་པོ་གྱུར་པ་\bd ཡང\bd*་བྱང་ཆུབ་ཀྱི་སེམས་\bd འདི\bd*་ཉིད་\bd ཡིན\bd*་\bd ནོ\bd*། །
\b
\v 130 རྒྱུ་ཆགས་སྡང་རྨོངས་གསུམ་སོགས་ཉོན་མོངས་པའི་ནད་དང་དེའི་འབྲས་བུ་རླུང་མཁྲིས་བད་ཀན་སོགས་སྡུག་བསྔལ་གྱི་ནད་ཡིན་ལ་\bd བྱང\bd*་ཆུབ་སེམས་དཔའ་རྣམས་ཀྱིས་མི་སྡུག་པ་དང་བྱམས་པ་དང་རྟེན་འབྲེལ་དང་བདག་མེད་པའི་ཆོས་བསྟན་པས་\bd འགྲོ\bd*་\bd བའི\bd*་རྒྱུ་འབྲས་ཀྱི་\bd ནད\bd*་མ་ལུས་པ་\bd རབ\bd*་ཏུ་\bd ཞི\bd*་བར་\bd བྱེད\bd*་པའི་\bd སྨན\bd*་བཟང་པོ་\bd ཀུན\bd*་\bd གྱི\bd*་\bd མཆོག\bd*་ཉིད་\bd ཀྱང\bd*་བྱང་ཆུབ་ཀྱི་སེམས་\bd འདི\bd*་\bd ཡིན\bd*་\bd ནོ\bd*། །ཤེར་ཕྱིན་ལས། ཉན་ཐོས་ཞི་བ་ཚོལ་རྣམས་ཀུན་ཤེས་ཉིད་ཀྱིས་ཉེར་ཞི་ཁྲིད་མཛད་ཅེས་པ་ལྟར་བྱང་ཆུབ་སེམས་དཔའ་རྣམས་ཀྱིས་ཐེག་གསུམ་སོགས་ཀྱི་ལམ་ཤེས་པར་མཛད་ནས་\bd སྲིད\bd*་པ་འཁོར་བའི་\bd ལམ\bd*་འདིར་ཡུན་རིང་\bd འཁྱམས\bd*་\bd ཤིང\bd*་སྡུག་བསྔལ་གྱིས་ངལ་བཞིན་\bd དུབ\bd*་\bd པ\bd*་\bd ཡི\bd*་ཉན་རང་གི་རིགས་ཅན་སྐྱེས་བུ་འབྲིང་དུ་གྱུར་པའི་\bd འགྲོ\bd*་བ་སྡུག་བསྔལ་གྱིས་མནར་\bd བའི\bd*་སེམས་ཅན་རྣམས་ལ་ཉན་ཐོས་ཀྱི་ལམ་བསྟན་ཏེ་སྲིད་པའི་སྡུག་བསྔལ་ཞི་བར་བྱེད་པས་ན་སྡུག་བསྔལ་གྱིས་\bd ངལ\bd*་བ་\bd གསོ\bd*་བར་བྱེད་\bd པའི\bd*་\bd གནས\bd*་\bd ལྗོན\bd*་\bd ཤིང\bd*་བཟང་པོའི་བསིལ་གྲིབ་ལྟ་བུ་ཉན་རང་གི་འབྲས་བུ་ཐོབ་པའང་བྱང་ཆུབ་ཀྱི་སེམས་འདི་ཉིད་ཀྱི་མཐུ་ལས་བྱུང་བ་\bd ཡིན\bd*་ཞིང༌།
\b
\v 131 སྐྱེས་བུ་ཆུང་ངུའི་\bd འགྲོ\bd*་\bd བ\bd*་\bd ཐམས\bd*་\bd ཅད\bd*་ལ་བསོད་ནམས་ཆ་མཐུན་གྱི་དགེ་བའི་ལམ་དགེ་སྡིག་བླང་དོར་བསྟན་སྟེ།\bd ངན\bd*་སོང་གསུམ་གྱི་\bd འགྲོ\bd*་བའི་གནས་\bd ལས\bd*་\bd སྒྲོལ\bd*་\bd བར\bd*་བྱས་ནས་མཐོ་རིས་ལྷ་མིའི་བདེ་འབྲས་ལ་འགོད་ཅིང་འཛིན་པར་\bd བྱེད\bd*་\bd པའི\bd*་\bd སྤྱི\bd*་\bd སྟེགས\bd*་ཞེས་གྱོམ་ཁྲི་ལྟ་བུ་\bd ཡིན\bd*་པ་དང༌། དེའང་ངན་སོང་ལས་སྒྲོལ་བར་བྱེད་པས་སྤྱི་སྟེགས་སམ་སེམས་ཅན་ཐམས་ཅད་ཐེག་གསུམ་གྱི་ངེས་ལེགས་ལ་བཀོད་པའི་ཐོག་མར་མངོན་མཐོ་ལ་འགོད་དགོས་པས་ན་ལམ་སྤྱིའི་སྟེགས་སུའང་གསུངས། དེ་ལྟར་འགྲོ་བ་རྣམས་མངོན་མཐོ་དང་ཐེག་དམན་གྱི་ངེས་ལེགས་ལ་བཀོད་ནས་ཐེག་ཆེན་གྱི་རིགས་ཅན་རྣམས་དང་མཐར་དེ་རྣམས་དང་བཅས་པ་ཐེག་ཆེན་ལ་འགོད་པ་ནི་བྱང་ཆུབ་སེམས་དཔའ་རྣམས་ཀྱིས་བཞེད་དོན་མཐར་ཐུག་པ་ཡིན་པའི་ཕྱིར་ཆོས་ཐེག་པ་ཆེན་པོ་བསྟན་ཏེ་མཐའ་ཡས་པའི་\bd འགྲོ\bd*་\bd བའི\bd*་རྒྱུད་ཀྱི་གཙོ་བོ་ཐར་པ་ལ་བར་དུ་གཅོད་པའི་ཆགས་སོགས་\bd ཉོན\bd*་\bd མོངས\bd*་པའི་སྒྲིབ་པའི་ཚ་\bd གདུང\bd*་མ་ལུས་པ་\bd སེལ\bd*་བར་བྱེད་\bd པའི\bd*་\bd སེམས\bd*་\bd ཀྱི\bd*་དམ་པ་བྱང་ཆུབ་ཀྱི་སེམས་འདི་ནི་བསིལ་བའི་རང་བཞིན་གྱི་\bd ཟླ\bd*་\bd བ\bd*་ཤར་བ་ལྟ་བུ་\bd ཡིན\bd*་ལ། དེ་ལ་ཉོན་སྒྲིབ་ནི་མགོན་པོ་བྱམས་པས། སེར་སྣ་ལ་སོགས་རྣམ་རྟོག་གང༌། །དེ་ནི་ཉོན་མོངས་སྒྲིབ་པར་འདོད། །ཅེས་ཕར་ཕྱིན་དྲུག་གི་མི་མཐུན་པའི་ཕྱོགས་རགས་པ་ཐམས་ཅད་ཡིན་ནོ། །འ
\b
\v 132 \bd གྲོ\bd*་\bd བའི\bd*་རྒྱུད་ཀྱི་ཐམས་ཅད་མཁྱེན་པ་རྣམ་མཁྱེན་ལ་གཙོ་བོར་བར་དུ་གཅོད་པའི་དངོས་པོ་རྣམས་ཀྱི་དེ་ཉིད་\bd མི\bd*་\bd ཤེས\bd*་པའི་\bd རབ\bd*་\bd རིབ\bd*་ཤེས་བྱའི་སྒྲིབ་པ་མཐའ་\bd དག\bd*་དཔྱིས་ཏེ་དྲུང་ནས་\bd འབྱིན\bd*་པར་བྱེད་པའི་བྱང་ཆུབ་ཀྱི་སེམས་འདི་ཉིད་སྟོང་གསུམ་གྱི་མུན་པ་གཅིག་ཅར་དུ་སེལ་བར་བྱེད་པའི་\bd ཉི\bd*་\bd མ\bd*་\bd ཆེན\bd*་\bd པོ\bd*་ལྟ་བུ་\bd ཡིན\bd*་ལ་ཤེས་སྒྲིབ་ཡང་དེ་ཉིད་ཀྱིས། འཁོར་གསུམ་རྣམ་པར་རྟོག་པ་གང༌། །དེ་ནི་ཤེས་བྱའི་སྒྲིབ་པར་འདོད། །ཅེས་འཁོར་གསུམ་ལ་བདེན་པར་ཞེན་ན་ཡུལ་གཅིག་ལ་དམིགས་ན། དེར་འཐོག་པས་གཞན་ཤེས་བྱ་ཐམས་ཅད་གཅིག་ཆར་དུ་མཐོང་བར་མི་ནུས་པས་ན་དེར་འདོད་དོ། །སངས་རྒྱས་ཀྱི་བཀའ་\bd དམ\bd*་པའི་\bd ཆོས\bd*་འཁོར་ལོ་གསུམ་གྱི་སྙིང་པོའི་ཡང་ཞུན་བྱང་ཆུབ་ཀྱི་སེམས་འདི་ནི་དཔེར་ན་\bd འོ\bd*་\bd མ\bd*་མང་པོ་\bd བསྲུབས\bd*་\bd པ\bd*་\bd ལས\bd*་སྙིང་པོ་མར་དང་\bd མར\bd*་\bd གྱི\bd*་སྙིང་\bd ཁུ\bd*་ཞེས་མར་བཞུས་པའི་དྭངས་མའི་དྭངས་མ་ཉིང་ཁུ་\bd ཕྱུང\bd*་\bd བ\bd*་ལྟ་བུ་མཆོག་ཏུ་གྱུར་པ་ཉིད་ཡིན་ནོ། །
\b
\v 133 རིགས་དྲུག་གི་\bd འགྲོ\bd*་བ་མཐའ་ཡས་པའི་\bd འགྲོན\bd*་\bd པོ\bd*་\bd སྲིད\bd*་\bd པའི\bd*་\bd ལམ\bd*་སྟེ་མཐོ་སྲིད་པའི་རྩེ་མོ་ནས་དམའ་བ་དམྱལ་བ་མནར་མེད་ཀྱི་བར་དུ་རྒྱུ་\bd ཞིང\bd*་འགྲོ་བས་སྡུག་བསྔལ་བར་གྱུར་པ་ལས་གནས་སྐབས་དང་མཐར་ཐུག་གི་\bd བདེ\bd*་\bd བའི\bd*་\bd ལོངས\bd*་\bd སྤྱོད\bd*་ལ་\bd སྤྱད\bd*་\bd པར\bd*་\bd འདོད\bd*་\bd པ\bd*་རྣམས་\bd ལ\bd*་བྱང་ཆུབ་སེམས་དཔའ་\bd འདི\bd*་\bd ནི\bd*་བྱང་\bd ཆུབ\bd*་སེམས་ཀྱི་མཐུས་\bd བདེ\bd*་\bd བའི\bd*་\bd མཆོག\bd*་འཆི་མེད་ཞི་བ་ཐོབ་པ་ལ་སོགས་པ་གོང་དུ་ཇི་སྐད་བསྟན་པ་རྣམས་ཀྱི་དོན་\bd དུ\bd*་འཁོར་བར་སྐྱེས་ནས་\bd ཉེར\bd*་\bd གནས\bd*་ཞེས���ཉེ་བར་\bd གནས���ཏེ\bd*་དཔེར་���་ཙ་རིའི་���ོས་ཁ་བ���ུང་བ་བཞིན་དུ་\bd སེམས\bd*་\bd ཅན\bd*་རྣམས་སྐད་ཅིག་མ་ཙམ་དུ་མི་སྡོད་པར་འཆི་བ་ལ་ཐག་ཇེ་ཉེར་འགྲོ་ཞིང་གཏན་དུ་སྡོད་པའི་སར་ཐོན་རྒྱུ་མེད་པས་\bd འགྲོན\bd*་པོ་\bd ཆེན\bd*་པོར་གྱུར་པ་རྣམས་གང་འདོད་པའི་བདེ་བས་ངོམས་ཤིང་\bd ཚིམ\bd*་\bd པར\bd*་\bd བྱེད\bd*་\bd པ\bd*་དེ་ཡང་བྱང་ཆུབ་སེམས་ཀྱི་མཐུས་\bd ཡིན\bd*་ནོ་ཞེས་དོན་བསྡུས་སྟེ་བསྟན་པའོ། །
\b
\v 134 གཉིས་པ་ནི། འདིར་བཤད་གཞི་སྔོན་དུ་བླང་སྟེ། མགྲོན་དུ་འབོད་པ་ཡིན། སུས་འབོད་ན་\bd བདག\bd*་\bd གིས\bd*། དུས་ནམ་འབོད་ན་\bd དེ\bd*་\bd རིང\bd*་ནས་ཚུལ་ཇི་ལྟར་འབོད་ན་\bd སྐྱོབ\bd*་པ་སངས་རྒྱས་བཅོམ་ལྡན་འདས་བྱང་ཆུབ་སེམས་པའི་ཚོགས་དང་བཅས་པ་\bd ཐམས\bd*་\bd ཅད\bd*་\bd ཀྱི\bd*་\bd སྤྱན\bd*་\bd སྔར\bd*་ཏེ་དཔང་པོ་བཞག་པའི་མདུན་དུ། སུ་འབོད་ན་ནམ་མཁའ་དང་མཉམ་པའི་\bd འགྲོ\bd*་\bd བ\bd*་སེམས་ཅན་ཐམས་ཅད་བོས་ཏེ་ཅི་སྦྱིན་ན་མཐར་ཐུག་གི་བདེ་བ་\bd བདེ\bd*་བར་\bd གཤེགས\bd*་པ་སངས་རྒྱས་ཀྱི་གོ་འཕང་\bd ཉིད\bd*་\bd དང\bd*་\bd ནི\bd*། དེ་མ་ཐོབ་ཀྱི་\bd བར\bd*་\bd དུ\bd*་གནས་སྐབས་ཀྱི་བདེ་བ་མངོན་པར་མཐོ་བ་ལྷ་དང་མི་ཡི་\bd བདེ\bd*་བ་ཕུན་སུམ་ཚོགས་པ་སྦྱིན་པ་\bd ལ\bd*་\bd མགྲོན\bd*་\bd དུ\bd*་\bd བོས\bd*་\bd ཟིན\bd*་\bd གྱིས\bd*་གཙང་རིས་ཀྱི་དཔལ་མགོན་བདུན་ཅུ་རྩ་ལྔ་སོགས་དཀར་ཕྱོགས་ཀྱི་ལྷ་\bd དང\bd*་\bd ལྷ\bd*་\bd མིན\bd*་ལ་\bd སོགས\bd*་པ་ཐམས་ཅད་\bd དགའ\bd*་\bd བར\bd*་\bd གྱིས\bd*་ཤིག་ཅེས་དགའ་བ་སྒོམ་དུ་གཞུག་པས་དེ་དག་གིས་རྗེས་སུ་ཡི་རང་བས་ཕན་ཡོན་གྱི་བགོ་སྐལ་ཐོབ་ཅིང་བསྲུང་སྐྱོབ་བྱེད་པ་དང༌། དེ་དག་དཔང་པོར་བཞག་པས་རང་གི་ངོ་ཚ་དང་ཁྲེལ་ཡོད་ཀྱི་རྟེན་དུའང་འགྱུར་བའི་དགོས་པ་ཡོད་དོ། །
\b
\qc ལེའུའི་མཚན་ནི།\bd བྱང\bd*་\bd ཆུབ\bd*་\bd སེམས\bd*་\bd དཔའི\bd*་\bd སྤྱོད\bd*་\bd པ\bd*་\bd ལ\bd*་\bd འཇུག\bd*་\bd པ\bd*་\bd ལས\bd*།\bd བྱང\bd*་\bd ཆུབ\bd*་\bd ཀྱི\bd*་\bd སེམས\bd*་གཙོ་བོར་\bd ཡོངས\bd*་\bd སུ\bd*་\bd བཟུང\bd*་\bd བ\bd*་\bd ཞེས\bd*་\bd བྱ\bd*་\bd བ\bd*་སྟེ་\bd ལེའུ\bd*་གསུམ་\bd པའོ\bd*།། ༈ །།
\b
